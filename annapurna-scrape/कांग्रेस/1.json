[{"id": 198802, "title": "कांग्रेसले चैत्रभित्रै उम्मेदवारको टुंगो लगाउँछ : डा: महत", "slug": "kaangresle-caitrbhitrai-ummedvaarko-ttungo-lgaaunch-ddaa-mht", "author": "अन्नपूर्ण", "province": "बागमती", "introText": "फाइल तस्बिर।", "newsHighlights": null, "status": "DRAFT", "content": "<p style=\"text-align:justify\"><strong>सल्यान</strong> : &nbsp;नेपाली कांग्रेसका प्रवक्ता डा. प्रकाश शरण महतले आगामी स्थानीय निर्वाचनमा पार्टीका तर्फबाट उठ्ने उम्मेद्वारहरुको टुंगो चैत्र महिनाभित्रै लगाइसक्ने बताए। &nbsp;नेपाल प्रेस युनियन सल्यानले सल्यान उद्योग वाणिज्य संघको सभाकक्षमा आइतबार बिहान आयोजना गरेको पत्रकार सम्मेलनमा नेता महतले आगामी स्थानीय निर्वाचनमा पार्टीका तर्फबाट उठाइने उम्मेदवारहरुको टुंगो चैत्र महिनाभित्रै लगाउने बताएका हुन्।</p>\r\n\r\n<p style=\"text-align:justify\">उनले अहिले पार्टी विधानले नै पार्टीका तर्फबाट विभिन्न तहका निर्वाचनमा उठाइने उम्मेदवारहरुको टुंगो लगाउन पार्टीले केन्द्र, प्रदेश, जिल्ला र &nbsp;पालिका तहमा संसदीय समितिको व्यवस्था गरेको&nbsp;बताए। 'यसपटक विगतमा भए जस्तो उम्मेदवादी दिने अन्तिमदिनसम्म को उठ्ने हो भन्ने टुंगो नलाग्ने स्थिति रहने छैन् । निर्णय गर्ने प्रक्रिया पनि विभिन्न तहमा विकेन्द्रित छ । चैत्र महिनाभित्रै उम्मेदवारको टुंगो लगाउने कोशिस गछौं,' प्रवक्ता महतले भने।</p>\r\n\r\n<p style=\"text-align:justify\">उनले पार्टीका तल्लो तहका समितिले टुंग्याउन नसकेका विवाद भए केन्द्रले हेर्न सक्ने पनि बताए। उनले भने,'जुन तहको उम्मेद्वारी हो , त्यही टुंगियोस् । सर्वसम्मत भएर टुंगियोस् भन्ने केन्द्रको चाहना छ ।'&nbsp;कांग्रेस प्रवक्ता डा. महतले नेपाली कांग्रेसले आरम्भ गरेको &nbsp;'घरघर जाऔं नेपाली कांग्रेसलाई जिताऔं' भन्ने देशव्यापी अभियानमा बढीभन्दा बढी जनतालाई पार्टींसँग जोड्न पनि पार्टीका हरेक तहका नेता तथा कार्यकर्ताहरुलाई आग्रह गरे।</p>\r\n\r\n<p style=\"text-align:justify\">उनले यो अभियानका क्रममा नेपाली कांग्रेसका नेता कार्यकर्ताले आफ्नो पार्टीका प्रतिनिधिहरुले गरेका काम, तीनै तहका सरकारले गरेको कामका बारेमा नागरिककाबीचमा जानकारी गराउने र नागरिकका गुनासा सुनेर पार्टीका विभिन्न निकायमार्फत तिनको समाधान गर्ने पद्धति बसाउने पनि बताए।</p>\r\n\r\n<p style=\"text-align:justify\">कार्यक्रममा कांग्रेस नेता महतले स्थानीय तहको उम्मेद्वारीको सामान्य मापदण्ड पनि सार्वजनिक गरे। उनले निर्वाचनमा सकेसम्म धेरैभन्दा धेरै पदमा जित्ने लक्ष्य हुने भएकोले जो उठाउँदा बढी मत आउँछ त्यसैलाई प्राथमिकता दिएर उम्मेद्वारी तय गर्न उपयुक्त हुने बताए।</p>\r\n\r\n<p style=\"text-align:justify\">'माथिल्लो तहको चुनावमा सबैले सबैलाई चिनेको हुँदैन त्यसैले पार्टीगत आधारमा मतदान हुन्छ । तर स्थानीय तहको निर्वाचनमा सबले सबैलाई चिनेको हुन्छ । उसको आनीबानी,व्यहार, व्यक्तित्व, कार्य क्षमता, योग्यता सबैले जान्ने भएकोले जो उठाउँदा चुनाव जितिन्छ, त्यसलाई उठाउन उचित हुन्छ ,' डा.महतले भने।</p>\r\n\r\n<blockquote>\r\n<p style=\"text-align:justify\">'यसपटक विगतमा भए जस्तो उम्मेदवादी दिने अन्तिमदिनसम्म को उठ्ने हो भन्ने टुंगो नलाग्ने स्थिति रहने छैन् । निर्णय गर्ने प्रक्रिया पनि विभिन्न तहमा विकेन्द्रित छ । चैत्र महिनाभित्रै उम्मेदवारको टुंगो लगाउने कोशिस गछौं,' प्रवक्ता महतले भने।</p>\r\n</blockquote>\r\n\r\n<p style=\"text-align:justify\">डा.महतले फागुन २९ गतेदेखि सुरु भएको घरघर जाऔं,कांग्रेस जिताऔं अभियानले स्थानीय निर्वाचनमा नेपाली कांग्रेसलाई विजयी बनाउने आधार तयार गर्ने पनि उल्लेख गरे।&nbsp;उनले यस अभियानमा विपक्षीहरुद्धारा स्थानीय तथा राष्ट्रियस्तरमा उठाइएका भ्रम तथा अफवाहलाई पनि चिरिने बताए।</p>\r\n\r\n<p style=\"text-align:justify\">डा. महतले आउने स्थानीय चुनावमा केन्द्रमा सत्तागठबन्धनमा रहेका दलहरुबीच गठबन्धन हुन्छ कि हुँदैन भन्ने बारेमा स्पष्ट पारे। उनले स्थानीय निर्वाचनमा स्थानीय आवश्यकताका आधारमा पनि यसको तय हुने तर गठबन्धन हुने नहुने बारेमा नेपाली कांग्रेसको यही ११ गते बस्ने बैठकले सिद्धान्त तय गर्न सक्ने पनि बताए।</p>\r\n\r\n<p style=\"text-align:justify\">उनले सबै दलको लक्ष्य निर्वाचनमा बढी सिट जित्ने हुने भएकोले के गर्दा बढी सिट जितिन्छ, त्यसै अनुरुप निर्णय हुने पनि बताए। एक्लै लड्दा बढी जितिन्छ भन्ने देखियो भने त्यही गरौं, सहकार्य गर्दा बढी सिट जितिने भयो भने त्यसको आधारमा होला,' उनले भने।</p>\r\n\r\n<p style=\"text-align:justify\">उनले नेपाली कांग्रेसका कार्यकर्ताहरु अहिले गठबन्धन गर्न हुन्छ हुँदैन भन्ने बहसमा अल्झन नहुने बताए। तर, वर्तमान गठबन्धन कुन अवस्थामा बनेको हो भन्नेमा हेक्का राख्नुपर्ने&nbsp;बताए । तत्कालीन ओली सरकारले संविधानको उल्लंघन गर्दै प्रतिनिधिसभा दुई पटक विघटन गरेको, देशमा भ्रष्ट्राचार बढेको, कोरोनाले आक्रान्त नागरिकले खोप पाउन नसकेको बेलामा गठबन्धन बनेको उनले उल्लेख गरे।</p>\r\n\r\n<p style=\"text-align:justify\">उनले भने, 'नेपाली कांग्रेस सभापति तथा संसदीय दलका नेता शेरबहादुर देउवाको नेतृत्वमा सरकार बनेपछि भ्रष्टाचार रोकियो। खोपको व्यवस्था भयो। विद्यालय कलेज खुलेका छन् । जनजीवन सामान्य बन्दै गएको छ । कतिपय कुरा संयुक्त सरकारले समयमा निर्णय गर्न नसकेको होला तर हिजो नेकपा एमालेको सरकारको पालाको जस्तो आतंकित हुने अवस्था अहिले छैन ।'</p>\r\n\r\n<p style=\"text-align:justify\">उनले हालै संसदबाट पारित एमसीसी संझौताको प्रसंग निकाल्दै कम्युनिस्ट नेताहरुको भनाइ र गराइमा कुनै तालमेल नहुने पनि बताए । उनले भने, 'नेपाली कांग्रेस सत्तामा हुँदा होस् कि विपक्षमा सत्यको पक्षमा बोल्छ र उभिइरहन्छ ।'</p>\r\n\r\n<blockquote>\r\n<p style=\"text-align:justify\">उनले सबै दलको लक्ष्य निर्वाचनमा बढी सिट जित्ने हुने भएकोले के गर्दा बढी सिट जितिन्छ, त्यसै अनुरुप निर्णय हुने पनि बताए। एक्लै लड्दा बढी जितिन्छ भन्ने देखियो भने त्यही गरौं, सहकार्य गर्दा बढी सिट जितिने भयो भने त्यसको आधारमा होला,' उनले भने।</p>\r\n</blockquote>\r\n\r\n<p style=\"text-align:justify\">प्रवक्ता डा।महतले अमेरिकी सहयोग नियोग मिलिनियम च्यालेञ्ज कर्पोरेशनबाट नेपालको सडक विस्तार र विद्युत प्रशारण लाईन निर्माणका लागि प्राप्त ५० करोड अमेरिकी डलर ९झण्डै ६० अर्ब नेपाली रुपया भन्दमाथिको अनुदान सहयोग लिने सम्बन्धमा भएको संझौता नेपाली कांग्रेसको प्रयासले संसदबाट पारित भएको पनि बताए।</p>\r\n\r\n<p style=\"text-align:justify\">उनले अमेरिकी अनुदानमा आएको यो सहयोग अरु विदेशी सहयोग &nbsp;भन्दा उदार भएको उल्लेख गर्दै भने, 'यो अनुदान सहयोगमा अन्तर्राष्ट्रिय प्रतिस्पर्धा हुन्छ । खर्च परिचालन र सञ्चालन अर्थसचिवको नेतृत्वमा रहने एमसीए नेपालले गर्छ । नेपालको महालेखाले लेखापरीक्षण गर्दछ । यसमा आउने सहयोग निर्धारित परियोजना बाहेक अन्यन्त्र खर्च गर्न पाइदैन । सैन्य प्रयोजनमा त झन उपयोग गर्नै पाइदैन । यो परियोजना सकिएपछि यसले बनाएका &nbsp;संरचना नेपाल सरकारलाई हस्तान्तरण हुन्छ ।'</p>", "featuredImage": "/uploads/media/Prakashsaran-mahat_20220221094355.jpg", "caption": null, "publishOn": "०६ चैत २०७८", "videoLink": null, "isFeatured": false, "isBreakingNews": true, "isImportantNews": false, "categories": [{"id": 32, "name": "राजनीति", "alias": "politics"}]}, {"id": 198790, "title": "जनप्रतिनिधिले राजीनामा दिएर उम्मेदवार बन्ने प्रावधान अव्यावहारिक : कांग्रेस प्रवक्ता महत", "slug": "jnprnidhinile-raajiinaamaa-dier-ummedvaar-bnne-praavdhaan-avyaavhaarik-kaangres-prvktaa-mht", "author": "शंकरप्रसाद खनाल", "province": "", "introText": "नेपाल प्रेस युनियन बाँकेले नेपालगन्जमा आयोजना गरेको पत्रकार भेटघाटमा कांग्रेस प्रवक्ता डा.प्रकाशशरण महत। तस्बिर : शंकरप्रसाद खनाल", "newsHighlights": null, "status": "DRAFT", "content": "<p><strong>नेपालगन्ज :</strong> सत्ताधारी दल नेपाली कांग्रेसले पनि स्थानीय तहका जनप्रतिनिधिले राजीनामा दिएर उम्मेदवार बन्नुपर्ने व्यवस्थाको विरोध गरेको छ। निर्वाचन आयोगले स्थानीय तहको उम्मेदवार बन्न जनप्रतिनिधिले राजीनामा दिनुपर्ने भनेर गरेको व्यवस्थाको प्रमुख प्रतिपक्षीलगायतका दलले विरोध गरिरहेको बेला कांग्रेसका प्रवक्ता डा. प्रकाशशरण महतले स्थानीय तहमा उम्मेदवार बन्न जनप्रतिनिधिले पदबाट राजिनामा दिने कुरा व्यावहारिक नभएको बताएका हुन्।&nbsp;</p>\r\n\r\n<p>नेपाल प्रेस युनियन बाँकेले शनिबार नेपालगन्जमा आयोजना गरेको पत्रकार भेटघाट कार्यक्रममा प्रवक्ता महतले निर्वाचन आयोगले स्थानीय तहका जनप्रतिनिधिले उम्मेदवार बन्न पदबाट राजीनामा दिनुपर्ने व्यवस्थालाई अमिल्दो, अव्यावहारिक र आवश्यक नभएको बताएको बताए। उनले भने, ‘यो त्यत्ति मिल्दो र व्यावहारिक देखिँदैन। निर्वाचन आचार संहिता लागू भएपछि यो यो काम गर्नमिल्छ मिल्दैन भन्ने व्यवस्था भएकाले यस्तो प्रावधान ल्याउन आवश्यक थिएन।’&nbsp;</p>\r\n\r\n<p>सत्ता गठबन्धनका दल सबैलाई जित–जित लागेको अवस्थामा मात्र उम्मेदवारीमा गठबन्धन हुने उनले प्रष्ट पारे। ‘बढी सिट जित्ने हो। के गर्दा बढी सिट जितिन्छ ? एक्लै सबै जितिन्छ भने कसले किन गठबन्धन गर्छ ? सबैलाई वीन वीन लाग्यो भने गठबन्धन हुन्छ’, उनले गठबन्धन हुने आधारबारे प्रष्ट पारे, ‘गठबन्धनमा इच्छुक दलको कस्तो प्रस्ताव आउँछ ? त्यसमा निर्भर गर्छ। यर्थाथपरक छ कि छैन। सबै मूल्याङ्कन हुन्छ। ठूलो प्रस्ताव आयो भने गठबन्धन हुँदैन। गठबन्धन गर्ने नगर्नेबारे कांग्रेस केन्द्रीय समिति बैठकले एकिन सिद्धान्तको आधारमा निर्णय गर्छ। कुनै पनि सम्भावनालाई नकार्न सकिँदैन।’</p>\r\n\r\n<p>कांग्रेसले बढी सिट जित्नका लागि मात्र अरु दलसँग गठबन्धन गर्ने उनको भनाइ थियो, ‘बढी सिट जित्ने हो ? के गर्दा बढी सिट जितिन्छ। एक्लै सबै जितिन्छ भने कसले किन गठबन्धन गर्छ ?’ उम्मेदवारबारे सकेसम्म स्थानीय तहमै सर्वसम्मत् टुंगियोस् भन्ने चाहना रहे पनि स्थानीय तहको निर्वाचन भएकाले केन्द्रबाट निर्णय नलाद्ने उनले प्रष्ट पारे। स्थानीय तहका लागि आगामी चैत्र महिनाभित्रै कांग्रेसले उम्मेदवारको टुंगो लगाउने तयारी छ।</p>", "featuredImage": "/uploads/media/Congress-Spoke-Person_20220320043709.jpg", "caption": null, "publishOn": "०६ चैत २०७८", "videoLink": null, "isFeatured": false, "isBreakingNews": false, "isImportantNews": false, "categories": [{"id": 32, "name": "राजनीति", "alias": "politics"}, {"id": 64, "name": "भर्खरै", "alias": "bharkharai"}]}, {"id": 198759, "title": "मार्क्स र लेलिन हुन्थे भने कांग्रेसलाई भोट हाल्थे : महामन्त्री शर्मा", "slug": "maarks-r-lelin-hunthe-bhne-kaangreslaaii-bhott-haalthe-mhaamntrii-shrmaa", "author": "अन्नपूर्ण", "province": "", "introText": null, "newsHighlights": null, "status": "DRAFT", "content": "<p><strong>काठमाडौं:</strong> नेपाली कांग्रेसका महामन्त्री विश्वप्रकाश शर्माले कम्युनिस्ट नेताहरुमा बोलीको ठेगान नभएको बताएका छन्।</p>\r\n\r\n<p>शनिबार कीर्तिपुरमा आयोजित पार्टीको प्रशिक्षण कार्यक्रममा बोल्दै महामन्त्री शर्माले हलुका टिप्पणी गर्ने, उत्तेजित र उच्छृङ्खल अभिव्यक्ति दिने कम्युनिस्ट नेताहरुलाई आवश्यक परेमा जवाफ दिइने स्पष्ट पारे।</p>\r\n\r\n<p>‘ओलीका हलुका उच्छृङ्खल प्रश्नको जवाफ दिने फुर्सद पार्टी सभापतिलाई छैन। आवश्यक परे हामीले दिने हो,’ उनले भने।</p>\r\n\r\n<p>महामन्त्री शर्माले नेपालका कम्युनिस्टको शैलीले साम्यवादी सिद्धान्तका प्रतिपादक कार्ल मार्क्स तथा कार्यान्वयन गर्ने लेलिन पनि कांग्रेसजस्तो प्रजातान्त्रिक शक्तिलाई मत दिन बाध्य हुने अवस्था आउथ्यो भनेर ध्यानाकर्षण गराए।</p>\r\n\r\n<p>‘यदि कार्ल मार्क्स र लेलिनले नै भोट हाल्न पाउँथे भने बोलीको ठेगान नभएका कम्युनिस्टलाई भन्दा कांग्रेसलाई भोट हाल्थे,’ शर्माले भने।</p>", "featuredImage": "/uploads/media/BiswoPrakashSharma1_20211117112453.jpg", "caption": null, "publishOn": "०५ चैत २०७८", "videoLink": null, "isFeatured": false, "isBreakingNews": false, "isImportantNews": false, "categories": [{"id": 32, "name": "राजनीति", "alias": "politics"}, {"id": 64, "name": "भर्खरै", "alias": "bharkharai"}]}, {"id": 198758, "title": "कांग्रेसले यसपटक समयमै विधिसम्मत रुपमा उम्मेदवार तय गर्छ : प्रकाशमान सिंह", "slug": "kaangresle-yspttk-smymai-vidhismmt-rupmaa-ummedvaar-ty-grch-prkaashmaan-sinh", "author": "अन्नपूर्ण", "province": "", "introText": null, "newsHighlights": null, "status": "DRAFT", "content": "<p><strong>काठमाडौं : </strong>नेपाली कांग्रेसका नेता प्रकाशमान सिंहले केपी ओलीले पाएको जनमतको अपमान गरेर संविधानविपरीत चलेपछि वर्तमान गठबन्धन निर्माण भएको बताएका छन्।</p>\r\n\r\n<p>कांग्रेस काठमाडौं क्षेत्र नम्बर १० ले कीर्तिपुरमा शनिबार आयोजना गरेको कार्यक्रमलाई सम्बोधन गर्दै नेता सिंहले गठबन्धन कांग्रेसको चाहना नभई मुलुकलाई निकास दिन समयको माग र आवश्यकताका आधारमा निर्माण भएको स्पष्ट पारेका हुन्।</p>\r\n\r\n<p>स्थानीय चुनावमा गठबन्धन के गर्ने भन्ने विषयमा कार्यकर्ता, शुभचिन्तकको सुझावका आधारमा केन्द्रीय समिति बसेर आधिकारिक धारणा ल्याउने उनले जानकारी दिए। असंवैधानिक कदम र आफ्नो असक्षमता लुकाउन केपी ओलीले अनावश्यक हल्ला चलाएको भन्दै त्यसको पछि नलागी जनताको घर घरमा पुगेर बास्तविकता बुझाउन उनले कार्यकर्तालाई आग्रह गरे।</p>\r\n\r\n<p>मुलुकमा संकट पर्दा कांग्रेसको काँधमा जिम्मेवारी आउने गरेको र संकटबाट मुलुकलाई निकास दिन कांग्रेसले कुशलतापूर्वक नेतृत्व गरेर देखाएको उनको भनाइ छ।</p>\r\n\r\n<p>अरुजस्तो सत्ता हुँदा एउटा कुरा र सत्ता बाहिर हुँदा अर्को कुरा गरेर जनतालाई भ्रममा राख्ने काम कांग्रेसले नगर्ने भन्दै देश र जनताको हित हुने कुरामा सत्तामा हुँदा वा प्रतिपक्षमा रहँदा कांग्रेस आफ्नो बोलीमा पक्का रहेको उनले स्मरण गराए।</p>\r\n\r\n<p>कांग्रेस अरु दलजस्तो गैरजिम्मेवार बन्न नसक्ने भन्दै लोकतन्त्रका लागि आजसम्म कांग्रेसले खेलेको भूमिका, जनता र मुलुको हितमा कांग्रेसको अडान लिएर जनतामा जान उनले निर्देशन दिए।</p>\r\n\r\n<p>सिंहले कम्युनिस्टहरु भ्रमको खेती गर्न सिपालु छन् भन्दै कांग्रेसका जनप्रतिनिधि र कांग्रेसको अगुवाइमा भएका कामका बारेमा प्रचार प्रसार गरेर कांग्रेसको पक्षमा मत माग्नसमेत कार्यकर्तालाई निर्देशन दिए। सार्वजनिक रुपमा उठेका हरेक सवालमा कांग्रेस बारे स्वस्थ सवाल जवाफमा उत्रिन आग्रह गरे।</p>\r\n\r\n<p>नेता सिंहले विगतका अनुभवबाट पाठ सिकेर यसपटक समयमा नै विधिसम्मत रुपमा उम्मेदवार तय गरेर पार्टी अघि बढ्ने जानकारी गराए।</p>\r\n\r\n<p>उनले कांग्रेसका पक्षमा चुनावी माहोल निर्माण गर्नसमेत निर्देशन दिए।</p>", "featuredImage": "/uploads/media/prakashman-sing_20220319123815.jpg", "caption": null, "publishOn": "०५ चैत २०७८", "videoLink": null, "isFeatured": false, "isBreakingNews": false, "isImportantNews": false, "categories": [{"id": 32, "name": "राजनीति", "alias": "politics"}]}, {"id": 198753, "title": "माओवादी, एमाले र कांग्रेस अलग पार्टी होइनन् : लिङ्देन", "slug": "maaovaadii-emaale-r-kaangres-alg-paarttii-hoinn-lingden", "author": "अन्नपूर्ण", "province": "", "introText": null, "newsHighlights": null, "status": "DRAFT", "content": "<p><strong>सिन्धुली:</strong> राष्ट्रिय प्रजातन्त्र पार्टीका अध्यक्ष राजेन्द्र लिङ्देन प्रजातन्त्र, लोकतन्त्र, गणतन्त्रको नाममा देश बन्धक रहेको बताएका छन्।&nbsp;</p>\r\n\r\n<p>सिन्धुलीमा आयोजित कार्यक्रममा उनले सीमित नेताको मुट्ठीमा राज्यसत्ता सञ्चालन रहेको बताए। ‘हामीलाई कहाँ लैजाने भनेर हिँडाएका थिए? कहाँ पुर्‍याए? के यही दिन देख्नका लागि हिन्दू संस्था अन्त्यको स्वीकार गरेका थियौं। समीक्षा गर्ने बेला भयो,’ उनले भने।&nbsp;</p>\r\n\r\n<p>उनले माओवादी, एमाले र कांग्रेस अलग पार्टी नभई एक सिक्का दुई पाटा भएको बताए। ललिता निवास प्रकरण,वाइडबडी प्रकरणमा यी सबै जोडिएका उनको दाबी थियो।&nbsp;</p>", "featuredImage": "/uploads/media/RajendraLingden1_20220227110933.jpg", "caption": null, "publishOn": "०५ चैत २०७८", "videoLink": null, "isFeatured": false, "isBreakingNews": false, "isImportantNews": false, "categories": [{"id": 32, "name": "राजनीति", "alias": "politics"}, {"id": 64, "name": "भर्खरै", "alias": "bharkharai"}]}, {"id": 198705, "title": "कांग्रेस केन्द्रीय समितिको बैठक चैत ११ गतेका लागि आह्वान", "slug": "kaangres-kendriiy-smitiko-baitthk-cait-11-gtekaa-laagi-aahvaan", "author": "अन्नपूर्ण", "province": "", "introText": null, "newsHighlights": null, "status": "DRAFT", "content": "<p><strong>काठमाडौं:</strong> नेपाली कांग्रेस केन्द्रीय कार्यसमितिको बैठक चैत ११ गते बस्ने भएको छ। बैठक दिउँसो २ बजे पार्टी केन्द्रीय कार्यालय सानेपामा बस्ने कांग्रेसका मुख्य सचिव कृष्णप्रसाद पौडेलले जानकारी दिए।</p>\r\n\r\n<p>बैठकमा स्थानीय तह निर्वाचनको तयारी एवं ‘घर-घर जाऔँ, कांग्रेस जिताऔँ’ अभियानको प्रारम्भिक समीक्षा, संसदीय समिति गठनलगायत विषयमा छलफल हुने कार्यसूची रहेको मुख्यसचिव पौडेलले जानकारी दिए।&nbsp;</p>", "featuredImage": "/uploads/media/congressmeeting_20220210150923.jpg", "caption": null, "publishOn": "०४ चैत २०७८", "videoLink": null, "isFeatured": false, "isBreakingNews": false, "isImportantNews": false, "categories": [{"id": 32, "name": "राजनीति", "alias": "politics"}, {"id": 64, "name": "भर्खरै", "alias": "bharkharai"}]}, {"id": 198602, "title": "गठबन्धनलाई कायमै राखेर अगाडि बढ्न कांग्रेस तयार छ : गृहमन्त्री खाण", "slug": "gtthbndhnlaaii-kaaymai-raakher-agaaddi-bddhn-kaangres-tyaar-ch-grhmntrii-khaann", "author": "अन्नपूर्ण", "province": "लुम्बिनी", "introText": null, "newsHighlights": null, "status": "DRAFT", "content": "<p><strong>बुटवल : </strong>गृहमन्त्री बालकृष्ण खाणले &nbsp;स्थानीय स्तरमा गाउँ र नगरमा विकास गर्न कांग्रेसले स्थानीय तहको निर्वाचन जित्नुपर्ने बताएका छन् । रुपन्देहीमा आयाजित कार्यकर्ता भेटघाट कार्यक्रममा गृहमन्त्री खाणले शान्ति र स्थायीत्वका लागि कांग्रेसले आगामी निर्वाचन जित्नैपर्ने धारणा राखेका हुन् । ‘तल्लो तहसम्म गाउँ र नगरमा विकास हुन कांग्रेसले स्थानीय निर्वाचनमा जित्नसपर्छ । शान्ति र स्थायीत्वका लागि कांग्रेसले आगामी निर्वाचन जित्नुपर्छ,’ गृहमन्त्री खाणले भने। &nbsp;</p>\r\n\r\n<p>उनले मुलुकमा आइपरेको अफ्ट्यारो परिस्थितिमा बनेको गठबन्धनलाई कायमै राखेर अगाडि बढ्न कांग्रेसले चाहेको बताए । उनले अमेरिकी सरकारले नेपाललाई दिएको अनुदान अमेरिकी सहयोग नियोक (एमसीसी) जनताको पक्षमा र जनताको हितमा रहेको बताए। एमसीसी नेपालमा नदी नालाबाट उत्पादन हुने विजुली जनताको घरघरसम्म पुर्‍याउन आवश्यक गर्ने ट्रान्समिसन बनाउन स्वीकारिएको बताए।</p>\r\n\r\n<p>मुलुकको आर्थिक अवस्था चुनौतिपूर्ण रहेको बेलामा त्यसको सामना गर्न एमसीसीले सहयोग पुर्‍याउने उनको विश्वास छ । उनले पेट्रोलियम पदार्थको मूल्य वृद्धि बढिरहेको र आयात पनि बढिरहेकाले अब त्यो आयात घटाउन विद्युतीय सामाग्रीको प्रयोग गर्न आग्रह गरे । विजुली उत्पादन वृद्धि गर्नका लागि एमसीसी सदनबाट पास गरिएको उनको तर्क छ।&nbsp;</p>", "featuredImage": "/uploads/media/khad_20220317070104.jpg", "caption": null, "publishOn": "०३ चैत २०७८", "videoLink": null, "isFeatured": false, "isBreakingNews": false, "isImportantNews": false, "categories": [{"id": 32, "name": "राजनीति", "alias": "politics"}]}, {"id": 198581, "title": "एमालेबाट निर्वाचित वडा अध्यक्ष कांग्रेस प्रवेश", "slug": "emaalebaatt-nirvaacit-vddaa-adhykss-kaangres-prvesh", "author": "रोजन तामाङ", "province": "", "introText": null, "newsHighlights": null, "status": "DRAFT", "content": "<p><strong>काभ्रेपलाञ्चोक: </strong>धुलिखेल नगरपालिका-८ का वडा अध्यक्ष निराजन जंगम नेकपा एमाले छाडेर नेपाली कांग्रेस पार्टीमा प्रवेश गरेकाछन्।&nbsp;एमालेबाट निर्वाचित वडा अध्यक्ष जंगमलाई जिल्ला सभापति तिर्थ लामाले धुलिखेलमा पार्टी सदस्य दिएर कांग्रेस पार्टीमा प्रवेश गराएको कांग्रेस जिल्ला सचिब गुणराज मोक्तनले जानकारी दिए।</p>\r\n\r\n<p>कांग्रेस पार्टी प्रवेश गरिएको जंगम एमाले जिल्ला सदस्यमा खुल्लातर्फबाट एक महिना अघि मात्र निर्वाचित भएका थिए। पछिल्लो समय नगरपालिका मेयर अशोककुमार ब्यन्जुसँगको टकराबले एमाले जिल्ला सदस्य एवं वडा अध्यक्ष बुधबार कांग्रेसमा प्रवेश गरेका हुन्।</p>\r\n\r\n<p>बुधबार बनेपामा भएको एक कार्यक्रममा नेपाल उद्योग वाणिज्य महासंघका केन्द्रीय सदस्य सुरकृष्ण बैद्य, नेपाल सरकारका पूर्व सहसचिव उद्धव थापा, जनता समाजवादी युवा संगठनका केन्द्रीय उपमहासचिव सुनिल लामा नेपाली कांग्रेस पार्टीमा प्रवेश गरिएको जिल्ला सचिब मोक्तनले जानकारी दिए।&nbsp;<br />\r\n&nbsp;</p>", "featuredImage": "/uploads/media/wadamen_20220316143110.jpg", "caption": null, "publishOn": "०२ चैत २०७८", "videoLink": null, "isFeatured": false, "isBreakingNews": false, "isImportantNews": false, "categories": [{"id": 32, "name": "राजनीति", "alias": "politics"}]}, {"id": 198504, "title": "कांग्रेस एक्लै चुनावी अभियानमा", "slug": "kaangres-eklai-cunaavii-abhiyaanmaa", "author": "राधा खनाल", "province": "", "introText": null, "newsHighlights": "‘घरघर जाऔं, कांग्रेस जिताऔं’ अभियान", "status": "DRAFT", "content": "<p><strong>काठमाडौं :</strong> नेपाली कांग्रेसको एक महिने ‘घरघर जाऔं, कांग्रेस जिताऔं’ अभियान सुरु भएको छ। वैशाख ३० गते हुने स्थानीय तहको चुनावको तयारीका कांग्रेसले उक्त घरदैलो अभियान सुरु गरेको हो।&nbsp;</p>\r\n\r\n<p>आइतबारदेखि सुरु भएको अभियान चैत&nbsp;२९ गतेसम्म हुने भएको छ। कांग्रेसका केन्द्रीय सदस्यहरू सबै जिल्लामा गएर ‘चुनाव आयो’ भन्दै कांग्रेस जगाउन जनताका घरदैलोमा पुगेका छन्। यद्यपि, चुनावमा भने एक्लै जाने कि गठबन्धनमा यसबारे ठोस निर्णय भने बनाइसकेको छैन।&nbsp;</p>\r\n\r\n<p>कांग्रेसका महामन्त्री विश्वप्रकाश शर्माले चैतको तेस्रो साता बस्ने केन्द्रीय समिति बैठकले गठबन्धनका विषयमा निर्णय गर्ने बताए। ‘टोल, वडा तहबाट आएको राय र सुझावअनुसार गठबन्धन गर्ने नगर्ने टुंगो लाग्छ,’ उनले भने, ‘यो अभियान जनतामाझ गएर कांग्रेस र एमसीसीबारेका भ्रम चिर्न गरिएको हो।’ त्यस्तै, कांग्रेस प्रवक्ता प्रकाशशरण महतले स्थानीय तहमा फोकस हुन जरुरी भएकोले जनताका घरदैलोमा पुग्न खोजेको बताए। कांग्रेसले ७७ जिल्लामा ७७ केन्द्रीय सदस्य पठाएको छ भने प्रदेश कार्यसमितिहरूले पनि प्रतिनिधि खटाएका छन्।</p>\r\n\r\n<ul>\r\n\t<li>‘चुनावमा गठबन्धनमै जाने कि नजाने निर्णय पछि हुन्छ’&nbsp;</li>\r\n\t<li>घरदैलो अभियान चैत&nbsp;२९ गतेसम्म हुने</li>\r\n</ul>\r\n\r\n<p>प्रधानमन्त्री एवं कांग्रेस सभापति शेरबहादुर देउवाले स्थानीय चुनाव निर्धारित समयमै हुनेमा कुनै शंका नगरी जनताका घरदैलामा पुग्न केन्द्रीय सदस्यहरूलाई आग्रह गरेका थिए। ‘गठबन्धन दलहरूप्रति उग्र हुने काम छैन। प्रमुख प्रतिपक्ष एमालेको विरोधमा पनि नखनिनुहोस्,’ बैठकमा देउवाले भनेका थिए। एमसीसी सम्झौताका विषयमा उठेका भ्रम निवारण र पार्टीको महाधिवेशनका बेला तल्ला तहसम्मै भएको गुटगत प्रवृत्ति मेट्ने प्रयास हुने उपसभापति धनराज गुरुङले बताए। अभियानका लागि पठाइएका नेताहरू टोलदेखि वडा–वडामा पुगेर कांग्रेस जिताउने अभियानमा लागिपरेको शीर्ष नेता कृष्णप्रसाद&nbsp;सिटौलाले बताए।&nbsp;</p>\r\n\r\n<p>कांग्रेस नेता रमेश लेखकले चुनावी गठबन्धनका विषयमा पछि निर्णय हुने बताए। उपसभापति पूर्णबहादुर खड्का भन्छन्, ‘चुनावमा गठबन्धन गर्ने कि नगर्ने भन्नेबारे पहिलो चरणको अभियान सकिएपछि मात्र कांग्रेसको धारणा आउँछ।’</p>\r\n\r\n<p>चुनावी अभियानअन्र्तगत इलाम पुगेकी कांग्रेस नेता शरिता प्रसाईं कांग्रेसमा जनलहर ह्वात्तै बढेको बताउँछिन्। प्रधानमन्त्री तथा पार्टी सभापति शेरबहादुर देउवाले फागुन २६ गते वीरगन्जमा आयोजित एक कार्यक्रममा गठबन्धन गरेर जाने संकेत दिएका थिए। ‘गठबन्धनका साथीहरूलाई बेवास्ता गर्ने भन्ने कुरा हुँदैन। स्थानीय तहदेखि चुनावमा गठबन्धनका साथीहरूसँग छलफल हुन्छ।’</p>", "featuredImage": "/uploads/media/ghar-ghar-jau-congress-jitau-chunab_20220316003408.jpg", "caption": null, "publishOn": "०२ चैत २०७८", "videoLink": null, "isFeatured": false, "isBreakingNews": false, "isImportantNews": false, "categories": [{"id": 32, "name": "राजनीति", "alias": "politics"}, {"id": 62, "name": "अन्‍नपूर्ण हेडलाइन", "alias": "apheadline"}]}, {"id": 198470, "title": "ओली भन्छन्, ‘कांग्रेसले हाम्रो भण्डाफोर गर्ने रे, एक्लै आए कर्‍याककुरुक बनाइदिन्छौं’", "slug": "olii-bhnchn-kaangresle-haamro-bhnnddaaphor-grne-re-eklai-aae-kryaakkuruk-bnaaidinchaun", "author": "अन्नपूर्ण", "province": "", "introText": null, "newsHighlights": null, "status": "DRAFT", "content": "<p><strong>काठमाडौं: </strong>नेकपा एमाले अध्यक्ष केपी शर्मा ओलीले पाँच दलीय गठबन्धनसँग चुनावी एजेण्डा नै नभएको बताएका छन्।</p>\r\n\r\n<p>अखिल नेपाल महिला संघको आयोजनामा भएको कार्यक्रममा बोल्दै ओलीले विरोधीहरुसँग विरोध गर्ने कुरा नै नभएको बताए। आफ्नो कार्यकालमा धेरै काम गरेको, विकास समृद्धिको लक्ष्य लिएको, विकासोन्मुखबाट देशलाई विकाशील बनाएको, दिगो विकासको लक्ष्य नजिक पुर्‍याउन धेरै काम गरेको दाबी गर्दै ओलीले विरोध गर्ने ठाउँ नै नभएको बताए।</p>\r\n\r\n<p>‘कांग्रेसले एमालेको भण्डाफोर गर्ने रे, के भण्डाफोर गर्ने? हामीले राम्रो काम गरेका छौं। सुखी नेपाल समृद्ध नेपालको नारालगायतका धेरै योजना अघि बढाएका छौं’ उनले भने, ‘कांग्रेस, माओवादी केन्द्र हाम्रो प्रतिस्पर्धी नै होइनन्। एमाले बलियो रहेछ, एक्लै जान हुँदैन भनिरहेका छन्।&nbsp;एक्ला एक्लै आए त कर्‍याक कुरुक हुन्छन्।&nbsp; एक्ला एक्लै नआए पनि केही फरक पर्दैन। हामी कांग्रेसको भण्डाफोर गर्दैनौं, के नै गरेका छन् र उनीहरुले।’</p>\r\n\r\n<p>ओलीले आधार र आत्मविश्वास सहित निर्वाचनमा जान महिलाहरुलाई अपिल गरे।</p>", "featuredImage": "/uploads/media/kp-oli_20211226163349.jpg", "caption": null, "publishOn": "०१ चैत २०७८", "videoLink": null, "isFeatured": false, "isBreakingNews": false, "isImportantNews": false, "categories": [{"id": 32, "name": "राजनीति", "alias": "politics"}]}]