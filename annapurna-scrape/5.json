[{"id": 197702, "title": "गठबन्धनको काम चुनाव गराउने हो, चुनावमा मिल्ने /नमिल्ने अर्कै विषय : गगन थापा", "slug": "gtthbndhnko-kaam-cunaav-graaune-ho-cunaavmaa-milne-nmilne-arkai-vissy-ggn-thaapaa", "author": "केशवशरण लामिछाने", "province": "गण्डकी", "introText": "फाइल तस्बिर।", "newsHighlights": null, "status": "DRAFT", "content": "<p style=\"text-align:justify\"><strong>पोखरा :</strong> नेपाली कांग्रेसका महामन्त्री गगन थापाले एमसीसीको प्रकरणमा उत्तेजनाको राजनीति चलेको बताएका छन्। कम्युनिस्टहरु धेरै भएको देशमा उत्तेजनाको राजनीतिको दोकान चलेकोको भन्दै&nbsp;त्यसैलाई चलाएको चलाई गरेको उनले आरोप लगाए।</p>\r\n\r\n<p style=\"text-align:justify\">महामन्त्री थापा शुक्रबार पोखरामा नेपाली कांग्रेस मादी गाउँपालिका समितिले आयोजना गरेको कार्यकर्ता भेलालाई सम्बोधन गर्दै थिए । आवश्यकताले मात्रै गठबन्धन बनेको थापाले बताए । ‘यो गबन्धनको काम चुनाव गराउने काम हो,' उनले भने, 'चुनावमा मिल्छौं कि मिल्दैनौं, त्यो अर्कै विषय हो ।'</p>\r\n\r\n<p style=\"text-align:justify\">२०५६ सालमा एमाले महासचिव माधव नेपाल र कांग्रेस सभापति गिरिजाप्रसाद कोइरालाले मिलेर सरकार बनाए पनि चुनावमा छुट्टाछुट्टै गएको थापाले स्मरण गराए । ‘अहिले नेपाली कांग्रेस, माओवादी र समाजवादी मिलेर गठबन्धन बनाउनुपर्ने आवश्यकता भयो, किन कि संविधान जोगाउन गठबन्धन चाहियो, पद्धति जोगाउनका लागि चाहियो,' उनले भने, 'नत्र एउटा दुर्घटना हुने भयो ।’&nbsp;</p>\r\n\r\n<p style=\"text-align:justify\">अब यो गठबन्धनले वैशाख ३० गते चुनाव गराउनुपर्ने थापाले बताए । ‘कोही कतै नअल्मिलिनुहोला, वैशाख ३० गते स्थानीय निर्वाचन हुन्छ,' उनले भने, ‘कांग्रेसले चुनाव गराउँछ, किन कि संविधानले हामीलाई त्यही मार्ग निर्देशन गरेको छ ।'</p>\r\n\r\n<blockquote>\r\n<p style=\"text-align:justify\">कुनै एउटा एमसीसीको विषयमात्रै होइन, भोलि अर्का विषय पनि आउँछ,' उनले भने । मोबाइल, घडी र क्यामेरा बाहेकै मकैसमेत बाहिरबाट ल्याउने र उपचार गर्नुपरे विदेश जानेहरुले नै अपवाफ फैलाएको उनको आरोप थियो ।&nbsp;</p>\r\n</blockquote>\r\n\r\n<p style=\"text-align:justify\">संसदको चुनाव भने मंसिरमा वा त्योभन्दा पहिला पनि हुनसक्ने उनको भनाइ थियो । &nbsp;अब जनताको बीचमा जाँदै गर्दा एउटा अपिल र अनुरोध लिएर जानुपर्नेमा महामन्त्री थापाले जोड दिए । 'चेतनाको राजनीतिको पक्षमा हो कि, उत्तेजनाको राजनीतिको पक्षमा हो ?’उनले भने ,' नेपालमा उत्तेजनाको राजनीति गर्नेहरुको दोकान चल्यो, कहिले अरुणको बेलामा चल्यो, कहिले भारतको विरुद्धमा सुरुङ युद्ध गरौं भनेर चल्यो । एमसीसीको प्रकरणमा भएको यही नै हो ।'</p>\r\n\r\n<p style=\"text-align:justify\">नेपालका सबै राजनीतिक दलका नेताहरुले एमसीसीको प्रक्रिया अघि बढाएको महामन्त्री थापाले बताए । ‘राष्ट्रघाती सम्झौता छ भन्नेले यति पनि इमान राखेन कि सम्झौता मैले नै गरेर आएको हुँ, त्यो बनाएको मैले नै हो, मैले गर्दा खेरी केही त्रुटि कमजोरी भयो भनेर भनेको भए स्वीकारेछ भन्नुहुन्थ्यो,' उनले भने, 'उल्ले ढाँटयो, ठग्यो, लुकायो, उल्ले भनेन ।’<br />\r\n&nbsp;<br />\r\nएमसीसीको उपकरणमा कर नलाग्ने कुरा ५० वर्ष पनि त्यही हुन्थ्यो भन्ने कुरा कमरेडहरुले नभन्दिएको गुनासो थापाले गरे । ‘कमरेडले आएर के भन्दियो, यो एमसीसी आइसकेपछि प्रसारण लाइन बन्छ, एमसीए भन्ने छ, त्यो भएपछि त हाम्रो जग्गा जान्छ भन्दियो,’ थापाले भने, ‘यस्ता थुप्रै विषयहरु छन्, यो नबुझेर भनेको होइन, कस्ता मान्छेलाई जनप्रतिनिधि बनाएछौं, जुन जनप्रतिनिधिले जुन सम्झौता आफैंले हस्ताक्षर गरेर आएको छ, हस्ताक्षर गर्दै गर्दा एउटा, पढ्दै गर्दा अर्का, बुझाउँदै गर्दा अर्का हुने !’&nbsp;</p>\r\n\r\n<p style=\"text-align:justify\">त्यस कारणले गर्दा उत्तेजनाको राजनीति घातक रहेको उनको भनाइ थियो । ‘कुनै एउटा एमसीसीको विषयमात्रै होइन, भोलि अर्का विषय पनि आउँछ,' उनले भने । मोबाइल, घडी र क्यामेरा बाहेकै मकैसमेत बाहिरबाट ल्याउने र उपचार गर्नुपरे विदेश जानेहरुले नै अपवाफ फैलाएको उनको आरोप थियो ।&nbsp;</p>\r\n\r\n<p style=\"text-align:justify\">'उटा कमरेड आउँछ र के भन्छः माग्ने भन्छ,' थापाले भने, 'तिम्रो छोराछोरी खै भन्यो भने अमेरिका, अनि उपचार गर्न कहाँ जान्छ ? तपाईं र मैले उपचार गर्नपर्‍यो भने बाको जमिन बेच्नुपर्ने ? राज्यको ढुकुटीबाट पैसा लिन्छ, नेपाल पत्याउँदैन । कि सिंगापुरको अस्पताल जान्छ, भारत जान्छ, मेदान्त जान्छ वा कहिँ जान्छ र उपचार गर्छ, नेपालमा आएर फेरि मुठ्ठी कस्छ, मागेर अस्पताल बनाउने ?’</p>\r\n\r\n<p style=\"text-align:justify\">हिजो गिरिजाप्रसाद कोइरालाले माले, मण्डले र मसाले एकै हुन् भनेको भन्दै थापाले तिनीहरुको चरित्रै उत्तेजनाको राजनीति भएको बताए ।&nbsp;</p>", "featuredImage": "/uploads/media/Gaganthapa_dec15_20211215104856.jpg", "caption": null, "publishOn": "२० फागुन २०७८", "videoLink": null, "isFeatured": false, "isBreakingNews": false, "isImportantNews": false, "categories": [{"id": 32, "name": "राजनीति", "alias": "politics"}]}, {"id": 197637, "title": "राप्रपाका १३ निर्णय : ५३ केन्द्रीय सदस्य थप, राजतन्त्र फर्काउन आन्दोलन, आक्रामक चुनावी तयारी", "slug": "raaprpaakaa-13-nirnny-kendriiy-kaarysmiti-bddhaaune-raajtntr-phrkaaun-aandoln-aakraamk-cunaavii-tyaarii", "author": "अन्नपूर्ण", "province": "", "introText": null, "newsHighlights": null, "status": "DRAFT", "content": "<p><strong>काठमाडौं :</strong> राष्ट्रिय प्रजातन्त्र पार्टी (राप्रपा)को केन्द्रीय समितिको आकार बढाउने निर्णय भएको छ।</p>\r\n\r\n<p>विहीबार सम्पन्न केन्द्रीय कार्यसमिति बैठकले ५३ सदस्य थपेर १९९ सदस्यीय केन्द्रीय समितिमा २५१ पुर्‍याउने निर्णय गरेको हो।</p>\r\n\r\n<p>दुई दिने बैठकले विभिन्न प्रतिवेदन पारित गर्दै १३ वटा निर्णय गरेको प्रवक्ता मोहन श्रेष्ठले जानकारी दिए। निर्णयअनुसार राजसंस्था र हिन्दु राष्ट्र पुनर्स्थापनाका लागि जनसंघर्ष गर्न महामन्त्री डा.धवलशम्शेर राणाको संयोजकत्वमा आन्दोलन तयारी समिति गठन गरेको छ।</p>\r\n\r\n<p>त्यसैगरी सिंगो पार्टीपंक्तिलाई स्थानीय तहको निर्वाचन तयारीमा परिचालन गर्ने, चुनावको आक्रामक रुपले तयारी गर्ने, समान विचार भएकाहरुसँग सहकार्य गर्ने निर्णय पनि गरेको छ। &nbsp;</p>\r\n\r\n<p>केन्द्रीय कार्यसमिति बैठकमा अध्यक्ष राजेन्द्र लिङ्देनसहित निवर्तमान अध्यक्षद्वय पशुपतिशमशेर जबरा, डा.प्रकाशचन्द्र लोहनी, वरिष्ठ नेताहरू, पार्टीका पदाधिकारी, केन्द्रीय सदस्यहरु र प्रदेश कार्यसमितिका अध्यक्षहरुको सहभागिता थियो।</p>\r\n\r\n<p><strong>निर्णयहरु:</strong></p>\r\n\r\n<p>१. बैठकमा अध्यक्ष राजेन्द्र लिङ्देनले प्रस्तुत गर्नुभएको समसामयिक राजनीतिक परिस्थिति र भावी कार्ययोजना सम्बन्धि राजनीतिक प्रतिवेदन, सचिवालयका प्रमुख उपाध्यक्ष हेमजङ्ग गुरुङद्वारा प्रस्तुत सचिवालय सम्बन्धि प्रतिवेदन र महामन्त्री भुवन पाठकद्वारा प्रस्तुत स्थानीय तहको निर्वाचनको तयारी सम्बन्धि प्रतिवेदनलाइ पारित गरिएको छ । यसैगरी प्रदेश कार्य समितिका तर्फबाट प्रदेश अध्यक्षहरुबाट प्रस्तुत प्रतिवेदनहरु परिमार्जन सहित पारित गरिएको छ ।</p>\r\n\r\n<p>२. पार्टीको बृहत्तर हितलाई मध्यनजर गर्दै केन्द्रीय कार्य समितिमा २५१ सदस्य नबढ्ने गरी केन्द्रीय कार्य समितिको सदस्य र आवश्यकता अनुसार विभागहरुको संख्या थप गर्ने निर्णय गरिएको छ ।</p>\r\n\r\n<p>३.&nbsp; निर्देशन समिति, कार्य सम्पादन समिति र सल्लाहकार समिति गठन गर्ने सम्बन्धमा पार्टीका वरिष्ठ नेता तथा पदाधिकारीहरुको परामर्शमा अध्यक्षले मनोनित गर्ने गरी केन्द्रीय कार्य समितिको वैठकले अधिकार प्रदान गर्ने निर्णय गरिएको छ ।</p>\r\n\r\n<p>४. संसदले पारित गरेको एमसीसी सम्बन्धि व्याख्यात्मक टिप्पणी एमसीसी संझौताको कानुनी अंग होइन भन्ने राप्रपाको निश्कर्ष रहेको छ । अतः एमसीसी यथास्थितिमा पारित गरिनुहुँदैन थियो भन्ने राप्रपाको पूर्ववत अडान कायम रहेको छ ।</p>\r\n\r\n<p>५. जिल्ला र सबै तहका विवादित वा निष्क्रिय कार्य समितिहरुका सम्बन्धमा आवश्यक निर्णय लिन उपाध्यक्ष ध्रुबबहादुर प्रधानको संयोजकत्वमा, महामन्त्री राजेन्द्र गुरुङ र केन्द्रीय सदस्य सिर्जना रानी वर्मा सदस्य रहेको समिति गठन गरिएको छ । उक्त समितिलाई २०७८ चैत्र ७ गतेभित्र कार्य सम्पन्न गर्ने समयसीमा दिइएको छ ।</p>\r\n\r\n<p>६.&nbsp; मताधिकार भएका तर प्रवासमा रहेका नेपालीलाई आगामी निर्वाचनमा मतदान गर्ने अधिकार तत्काल सुनिश्चित गर्न सरकारसँग माग गर्ने निर्णय गरिएको छ ।</p>\r\n\r\n<p>७.&nbsp; दुई देशबीचको आपसी समस्या समाधान गर्न एक देशले अर्को देशमा आक्रमण गर्ने कार्य अनुचित छ । रुसद्वारा छिमेकी युक्रेनमा जारी आक्रमणको राप्रपा निन्दा गर्दछ ।</p>\r\n\r\n<p>८. निर्वाचन आयोगले दल दर्ता गर्ने, दललाई निर्वाचन चिन्ह प्रदान गर्ने, आयोग आफैंले प्रदान गरेको चिन्ह प्रयोग गरेर पटकपटकका निर्वाचनमा सहभागी भइसकेको दललाई स्थानीय तहको निर्वाचनमा दलको निर्वाचन चिन्ह प्रयोग गर्नबाट वञ्चित गर्ने, ६ वटा दललाई मात्रै निर्वाचन चिन्ह दिने व्यवस्था सर्वसत्तावादी, विभेदकारी र अलोकतान्त्रिक छ । स्थानीय तह निर्वाचनको सन्दर्भमा राप्रपाको निर्वाचन चिन्ह प्राप्त गर्न पाउनुपर्ने अधिकारको रक्षाका लागि आयोगको ध्यानाकर्षण गराउँदै ज्ञापनपत्र दिने र दलको चुनाव चिन्हका लागि दबाब सिर्जना गर्न जनसंघर्ष गर्ने निर्णय गरिएको छ ।</p>\r\n\r\n<p>९. राजसंस्था र हिन्दुराष्ट्रको पुनःस्थापना, भ्रष्टाचार विरुद्ध र जनजीविकाको सवालमा जनसंघर्ष गर्न महामन्त्री डा.धवलशम्शेर राणाको संयोजकत्वमा आन्दोलन तयारी समिति गठन गर्ने निर्णय गरिएको छ ।</p>\r\n\r\n<p>१०. आसन्न स्थानीय तहको निर्वाचनमा पार्टीले अत्यधिक सफलता हासिल गर्न स्थानीय तह निर्वाचन विशेष कार्ययोजना पारित गरिएको छ । जसअनुसार,</p>\r\n\r\n<p>क) पार्टीको संगठन सुदृढ र क्रियाशील तुल्याउने ।</p>\r\n\r\n<p>ख) सबै स्थानीय तहमा उमेदवार खडा गर्ने ।</p>\r\n\r\n<p>ग) पार्टीको नीति, विचार, सिद्धान्त र कार्ययोजना बारे आम जनतालाई जागरुक गराउन देशव्यापी घरदैलो, कोणसभा कार्यक्रम सञ्चालन गर्ने ।</p>\r\n\r\n<p>घ) पार्टीको केन्द्रीय, प्रदेश र जिल्ला तहमा निर्वाचन केन्द्रीत प्रशिक्षण सञ्चालन गर्ने ।</p>\r\n\r\n<p>ङ) जिल्ला कार्यसमिति र स्थानीय तह अन्तर्गतका समितिको सिफारिसमा चैतको पहिलो हप्ताभित्र उमेदवार छनौट गर्ने ।</p>\r\n\r\n<p>च) देशव्यापी पार्टी प्रवेश गर्ने कार्यलाई प्रोत्साहित र निरन्तरता दिने ।</p>\r\n\r\n<p>छ) पार्टीको सम्पूर्ण शक्ति स्थानीय तहको निर्वाचनमा परिचालन गर्ने ।</p>\r\n\r\n<p>११. सबै केन्द्र र प्रदेशका पदाधिकारी तथा सदस्यलाई १६५ वटै निर्वाचन क्षेत्र, सबै स्थानीय तह र वडासम्म स्थानीय तहको निर्वाचन तयारीका लागि एक हप्ता भित्र जिम्मेवारी तोक्ने साथै सम्बन्धित पदाधिकारी, सदस्यहरुसंग सम्पर्क गरि सचिवालयले पदाधिकारी र सदस्यहरु खटिने भूगोल तथा जिम्मेवारीको जानकारी दिनेछ ।</p>\r\n\r\n<p>१२. महाधिवेशन पछिको पहिलो बैठकले पार्टीका भातृ संगठनहरुलाई १५ दिनभित्र ३ महिनामा महाधिवेशन सम्पन्न गर्ने गरि कार्ययोजना पेश गर्न दिएको निर्देशन कार्यान्वयन नभएको तथा अधिकांश संगठनहरुको संरचना समेत विभिन्न कारणले अपूर्ण रहेको सन्दर्भलाई समेत मध्यनजर गर्दै तत्काल संयोजित संगठन विभागलाई पदाधिकारीहरुको पूर्णता दिने, विघटन गरेर आयोजक समिति निर्माण वा सम्बन्धित संगठनहरुसंग समेत परामर्श गरि पदाधिकारी वा कार्यसम्पादन समितिको बैठकमा पेश गर्न निर्देशन दिने र भातृ संगठनहरुको महाधिवेशनको तयारीलाई स्थानीय तहको निर्वाचन तयारीका रुपमा उपयोग गर्ने निर्णय गरिएको छ ।</p>\r\n\r\n<p>१३. बैठकले समान विचार भएकाहरुसंग एकता, मोर्चा वा सहकार्यका लागि भइरहेका प्रयासको समिक्षा गर्दै जारी वार्तालाई निरन्तरता दिने, संवाद शुरु नभएका व्यक्ति, समुह र दलसँग एकता, मोर्चा वा सहकार्यको लागि आव्हान गरेको छ ।</p>", "featuredImage": "/uploads/media/rpp-cc-meeting_20220303140253.jpg", "caption": null, "publishOn": "१९ फागुन २०७८", "videoLink": null, "isFeatured": false, "isBreakingNews": false, "isImportantNews": false, "categories": [{"id": 32, "name": "राजनीति", "alias": "politics"}]}, {"id": 197617, "title": "चुनावी गठबन्धनको सख्त विरोधमा शेखर, ‘एक्लै प्रतिस्पर्धामा उभिनुपर्छ’", "slug": "cunaavii-gtthbndhnko-skht-virodhmaa-shekhr-eklai-prtisprdhaamaa-ubhinuprch", "author": "अन्नपूर्ण", "province": "", "introText": null, "newsHighlights": null, "status": "DRAFT", "content": "<p><strong>काठमाडौं: </strong>नेपाली कांग्रेसका केन्द्रीय डा. शेखर कोइरालाले चुनावी गठबन्धनको विरोध गरेका छन् ।</p>\r\n\r\n<p>आसन्न स्थानीय तह निर्वाचनमा पार्टीले नेकपा माओवादी केन्द्र र एकीकृत समाजवादीसँग चुनावी गठबन्धन गर्ने तयारी गरिरहेका बेला शेखरले कानुन व्यवसायीकै चुनावमf&nbsp;गठबन्धनको विपक्षमा उभिएका छन् ।</p>\r\n\r\n<p>उनले नेपाल बार एसोसिएसनको आसन्न निर्वाचनमा सत्ता गठबन्धनका दलहरु माओवादी केन्द्र र एकीकृत समाजवादीनिकट कानुन व्यवसायी संगठनसँग तालमेल गर्न नहुने अडान लिएका हुन् । &nbsp;</p>\r\n\r\n<p>कांग्रेसनिकट कानुन व्यवसायीको संस्था डेमोक्रेटिक लयर्स एसोसिएसन (डीएलए)ले सत्ता गठबन्धनका अन्य दलनिकट संगठनसँग तालमेल नगरी एक्लै प्रतिस्पर्धामा जानुपर्ने उनको जोड छ ।</p>\r\n\r\n<p>‘विधिको शासन स्थापना गर्न डीएलएको महत्वपूर्ण भूमिका छ । यो लोकतान्त्रिक व्यवसायीहरुको पेशागत र बौद्धिक संगठन हो,’ उनले भनेका छन्, ‘नेवाएको निर्वाचनमा डीएलए एक्लै प्रतिस्पर्धामा उभिनुपर्छ । अन्य पार्टीनिकट संगठनसँग गठबन्धन वा तालमेल गरिनु हुँदैन ।’</p>\r\n\r\n<p>यसो गरिए डीएलएको पेशागत मर्म र मर्यादामा आँच आउने शेखरको तर्क छ ।</p>\r\n\r\n<p>कांग्रेसभित्र शेखर समूहले कुनै पनि निर्वाचनमा गठबन्धन गर्न नहुने र कांग्रेस एक्लै लड्नुपर्ने धारणा राख्दै आएको छ । &nbsp;</p>", "featuredImage": "/uploads/media/Shekhar-Koirala_20220303090331.jpg", "caption": null, "publishOn": "१९ फागुन २०७८", "videoLink": null, "isFeatured": false, "isBreakingNews": false, "isImportantNews": false, "categories": [{"id": 32, "name": "राजनीति", "alias": "politics"}]}, {"id": 197435, "title": "स्थानीय तहको चुनावका लागि कुन-कुन दल दर्ता भए ? (सूचीसहित)", "slug": "sthaaniiy-thko-cunaavkaa-laagi-kun-kun-dl-drtaa-bhe-suuciishit", "author": "अन्नपूर्ण", "province": "", "introText": "फाइल तस्बिर।", "newsHighlights": null, "status": "DRAFT", "content": "<p><strong>काठमाडौं </strong>: स्थानीय तहको चुनावका लागि निर्वाचन आयोगमा ८० राजनीतिक दलले निवेदन दिएका छन्। आयोगमा १११ &nbsp;दल दर्ता रहेको तथ्यांक छ। तीमध्ये ३१ दलले निर्वाचनमा भाग लिन चासो देखाएको छैन। वैशाख ३० मा हुने निर्वाचनमा भाग लिन दल दर्ताका लागि आयोगले १५ दिनको समय दिएको थियो।&nbsp;</p>\r\n\r\n<p>आयोगका सहायक प्रवक्ता सूर्यप्रसाद अर्यालले भने,‘दलहरूले पेस गरेको कागजात अध्ययन गरेर चुनावमा भाग लिन आयोगले आधिकारिकता प्रदान गर्छ ।’ आयोगले चैत १५ पछि आचारसंहिता जारी गर्ने तयारी गरेको छ। सोमबार बसेको आयोगको बैठकले चैत १५ भित्र आयोगले संघ, प्रदेश र स्थानीय तहमा स्वीकृत दरबन्दीको तह र पदनामबमोजिम सरुवा–पदस्थापन भएका कर्मचारीहरूको स्थानीय तहको निर्वाचन सम्पन्न नभएसम्म अन्यत्र काज तथा सरुवा नगर्न आयोगको अनुरोध छ। निर्वाचनलाई स्वच्छ, स्वतन्त्र, निष्पक्ष, विश्वसनीय र मितव्ययी रूपमा सम्पन्न गर्न वैशाख १० भित्र कोरोनाविरुद्धको पूर्ण खोपको व्यवस्थापन गर्न सरकारलाई आग्रह गरेको छ।</p>\r\n\r\n<p>आयोगले सरकारसँग निर्वाचनका लागि ८ अर्ब ९५ करोड बजेट माग गरेको छ। मतदान केन्द्रमा आवश्यक विभिन्न १५ प्रकारका सामग्रीमध्ये प्रदेश तथा जिल्ला निर्वाचन कार्यालयहरूबाट खरिद गर्न आयोगले निर्देशन दिएको छ।<img alt=\"\" src=\"https://bg.annapurnapost.com/uploads/media/Local-election---party_20220301022908.jpg\" title=\"\" type=\"image/jpeg\" /></p>", "featuredImage": "/uploads/media/Electioncommitionanepal1_20211224132221.jpg", "caption": null, "publishOn": "१७ फागुन २०७८", "videoLink": null, "isFeatured": false, "isBreakingNews": false, "isImportantNews": false, "categories": [{"id": 32, "name": "राजनीति", "alias": "politics"}, {"id": 65, "name": "Pinned", "alias": "pinned"}]}, {"id": 197402, "title": "चुनावसम्म गठबन्धन कायम रहन्छ : कांग्रेस प्रवक्ता महत", "slug": "cunaavsmm-gtthbndhn-kaaym-rhnch-kaangres-prvktaa-mht", "author": "अन्नपूर्ण", "province": "", "introText": null, "newsHighlights": null, "status": "DRAFT", "content": "<p><strong>काठमाडौं : </strong>नेपाली कांग्रेसका प्रवक्ता डा. प्रकाशशरण महतले आगामी चुनावसम्म सत्ता गठबन्धन कायम रहने बबाएका छन् ।</p>\r\n\r\n<p>सोमबार आयोजित पत्रकार सम्मेलनमा प्रवक्ता गठबन्धन कायम रहने बताए । ‘एमसीसी आफ्नो ठाउँमा छ । गठबन्धन आफ्नो ठाउँमा छ । गठबन्धन कायम छ,’ उनले भने, ‘एमसीसीमा गुण र दोषको आधारमा निर्णय भएको हो । हामी एकै ठाउँमा छौं । हाम्रो गठबन्धन पनि जारी छ ।’</p>\r\n\r\n<p>उनले अब आफूहरुको ध्यान एमसीसीअन्तर्गतका आयोजना सफल पार्नेतिर हुनुपर्नेमा पनि जोड दिए ।</p>", "featuredImage": "/uploads/media/Prakashsharan-mahat-spokeperson_20220221101729.jpg", "caption": null, "publishOn": "१६ फागुन २०७८", "videoLink": null, "isFeatured": false, "isBreakingNews": false, "isImportantNews": false, "categories": [{"id": 32, "name": "राजनीति", "alias": "politics"}]}, {"id": 197265, "title": "यस्ता बनुन् अबका चुनाव", "slug": "ystaa-bnun-abkaa-cunaav", "author": "डा. अतीन्द्र दाहाल", "province": "", "introText": null, "newsHighlights": null, "status": "DRAFT", "content": "<p style=\"text-align: justify;\"><span style=\"font-size:22px\"><span style=\"color:#B22222\"><strong>प्रत्यक्ष प्रणालीको निर्वाचनमा अधिक पैसा खर्च गर्ने र गराउने विसंगतिको विकल्प खोजिनुपर्छ ।</strong></span></span></p>\r\n\r\n<hr />\r\n<p style=\"text-align: justify;\">देश निर्वाचनको सम्मुखमा छ। एक वर्षभित्र संघ, प्रदेश तथा स्थानीय निकायसमेत तिनै तहका निर्वाचन सम्पन्न हुनुपर्छ। यही वैशाख ३० गते स्थानीय तहको निर्वाचन हुने घोषणा गरिएको छ। निर्वाचन नजिकिए लगत्तै यसका सम्भावना तथा व्यवधानमाथि विभिन्न टिप्पणी हुँदैछन्। हुन त विगतका निर्वाचन र निर्वाचित मण्डलमाथि नागरिक वृत्तबाट निराशा र गुनासाको विराट बाढी पनि नआएको होइन। अहिलेको निर्वाचनचाहिँ कुनै चमत्कार गर्ने अलौकिक उपाय वा सफलताको अमुक साध्य बन्ने ग्यारेन्टी पनि छैन। यद्यपि यसमाथि चकाचौध बहस र उष्ण प्रतिबहसहरू बाक्लिएका छन्।</p>\r\n\r\n<p style=\"text-align: justify;\">सबैका आआफ्ना&nbsp;तर्क–विर्तक भए पनि निर्वाचनका आफ्नै केही अनुपम&nbsp;आकर्षण स्थापित छन्। नागरिकबाट अपेक्षित नवीनताको आयतनसमेत निकै सघन देखिन्छ।</p>\r\n\r\n<p style=\"text-align: justify;\"><strong>स्थापित आकर्षण</strong></p>\r\n\r\n<p style=\"text-align: justify;\">निर्वाचन नागरिक सार्वभौमिकताको सर्वोत्तम अभ्यास हो। संविधानले देशको सार्वभौमसत्ता नागरिकमा निहित गरेको छ। त्यसको महसुस र प्रत्याभूति निर्वाचनमार्पmत हुन्छ। निर्वाचनले नागरिकलाई आफू साँच्चै महत्त्वपूर्ण भएको र आफूमा विशेषाधिकार रहेको आभास गराउँछ। निर्वाचन लोकतन्त्रको प्राणसमेत हो। जसले देशमा लोकतान्त्रिक अभ्यास स्थापित रहेको प्रमाण दिन्छ। बहुदलीय निर्वाचनको अभ्यास अनुसरण नगरिएका देशलाई अझै पनि गैरप्रजातान्त्रिक भन्ने प्रचलन छ। निर्वाचनले देशमा उन्नत प्रजातन्त्रको अभ्यासको अवस्था जनाउँछ।</p>\r\n\r\n<p style=\"text-align: justify;\">विख्यात शास्त्रीय दार्शनिक अरस्तुले ‘डेमो’ भनेको जनता र ‘क्रेसी’ भनेको शक्ति भनेका थिए। जनताको उक्त शक्तिको प्रतिबिम्बन पनि चुनावबाटै मुखरित हुन्छ। शासन तथा सत्ता हस्तान्तरणको प्रधान शोभनीय माध्यमसमेत निर्वाचन मात्रै हो। अन्य हिसाबले शक्तिका लागि जायज÷नाजायज अभ्यास गर्नुसट्टा दलहरूले जनताबाट अनुमोदित हुँदै उनीहरूको निर्णय शिरोपर गर्नु वैधानिक एवं प्रसंशनीय हुन्छ। निर्वाचन कै कारण विकास गतिविधिमाथि प्रतिस्पर्धात्मक प्रयास पर्नसक्छ। कम्तिमा नागरिक हित र भलाइ नै हुन्छ। प्रयोगात्मक दर्शनले भन्छ, ‘बिरालो कालो, सेतो, रातो अथवा जस्तो रंगको भए पनि हुन्छ तर त्यसले मुसा मार्नुपर्छ’। विकास जसले गरे पनि हुन्छ तर नागरिकको उपभोगका लागि हुनुपर्छ। कम्तिमा निर्वाचनले त्यो मौका दिनसक्छ।</p>\r\n\r\n<p style=\"text-align: justify;\">आफ्नो खुसीले सेवन गरे पनि अथवा कसैले जबर्जस्ती कोच्याए पनि आखिर मिठाइ गुलियै हुन्छ। नागरिकले मागे वा नमागे पनि निर्वाचनको घोषणाले विकासका कतिपय गतिविधिलाई यसरी दु्रत गतिमा बढाउँछ। त्यो नागरिकका लागि कहिँकतैबाट अप्रिय हुँदैन। तसर्थ निर्वाचनको मौलिकता र विशिष्ठता अकाट्य छन्। यद्यपि नागरिकका बृहत्तर हित, भलाइ अनि प्रगतिशीलता उन्मुख तथा विज्ञताकेन्द्रित प्रजातन्त्रको अभ्यासका लागि हाम्रो निर्वाचनले थुप्रै नवीनतालाई सहर्ष शिरोपर गर्नुपर्ने आवश्यकता छ।</p>\r\n\r\n<p style=\"text-align: justify;\"><strong>अपेक्षित नवीनता</strong></p>\r\n\r\n<p style=\"text-align: justify;\">संक्रामक रोग कोरोनाकृत सुरक्षा र स्वास्थ्य जोखिमबीच आधुनिक अभ्यासहरूका सुरुआती अनुकरण पहिलो अपेक्षा हो। हरेक क्षेत्रमा अनलाइन कार्यसम्पादनका कारण अहिलेको पुस्तालाई ‘इ–ट्राइव’ भन्न थालिएको छ। महामारीपछिको सामान्य अवस्थामा पनि थुपै्र मानिसको चाहाना मिलेसम्मका कामहरूमा भर्चुअल माध्यमकै प्राथमिकता हुने अनुमान पछिल्ला अनुसन्धानले सार्वजनिक गर्दैछन्। टन्या लिबरसेकको पुस्तक ‘अपटर्न : अ बेटर नर्मल आफ्टर कोभिड’ र एमकिन्से ग्लोबल इन्स्टिच्युटको प्रतिवेदन ‘द फ्युचर अफ वर्क आफ्टर कोभिड’जस्ता हालसालैका प्रकाशनले यस्तै निष्कर्ष दिन्छन्।</p>\r\n\r\n<blockquote>\r\n<p style=\"text-align: justify;\">निर्वाचनको प्रतिस्पर्धामा युवा पुस्ताको बाहुल्यता सर्वाधिक खोजीको विषय हो। विकास नमुनाका अनुपम पर्याय बन्दै युवानेता अधिक अर्थसामाजिक परिवर्तनका लोकप्रिय बाहक भएका छन्।</p>\r\n</blockquote>\r\n\r\n<p style=\"text-align: justify;\">निर्वाचनमा पनि बहुपक्षीय लाभदायी सोही प्रकृतिका उन्नत अभ्यासको अनुसरण सुरुआत हुनुपर्छ। विद्युतीय मतदान अथवा अग्रिम मतदानका प्रावधानहरूलाई अवलम्वन गर्दा राज्यले परिवर्तनको नयाँ फड्को मार्छ। ‘डिजिटल नेपाल’को नाराले सार्थकता पाउँछ। थुपै्र देशमा विद्युतीय र÷वा अग्रिम मतदानको चलन छ। प्रथमपटक अमेरिकामा सन् १९६० पछि भारतमा १९९८, फिलिपिन्समा २०१०, नामिबिया र मंगोलियामा २०१४ बाट यो प्रणाली अभ्यासमा आयो। इस्टोनेसियाले त इन्टरनेटबाटै भोट दिन मिल्ने अभ्यास विकास गरेको छ। विद्युतीय मतदानले समय तथा खर्चको बचावट हुन्छ। मानव स्रोतसाधनसमेत कम खपत गरी बिनाभिडभाडको निर्वाचन गराउँछ। सहज गणना अनि वातावरणीय हिसाबले पनि न्युन जोखिमका फाइदा हुन्छ। बदर भोट पनि कम हुन्छ, प्रकृयागत सहजतासमेत हुन्छ।</p>\r\n\r\n<p style=\"text-align: justify;\">अग्रिम मतदानका कारण निर्वाचनमा अधिक नागरिक सहभागिता, उच्च मतदातामैत्री अभ्यासको अनुशरणका लाभ छन्। साथै, समयभावका कारण मतदानमा सहभागि हुन नपाउनेजस्ता समस्याको पनि निराकरण हुन्छ। यस्ता प्रकृयाले विदेशमा रहेका झन्डै ५० लाख नेपाली मतदातालाई समेत न्याय गर्नेछ। त्यसैले निर्वाचनका प्रधान सरोकारवाला राजनीतिक दलहरू र निर्वाचन आयोगले यी पक्षमा यथासम्भव प्रयास गर्नुपर्छ। तत्कालीन न्यायधीशद्घय कल्याण श्रेष्ठ र प्रकाश वस्तीको संयुक्त इजालसको आदेशअनुसार सम्मानित सर्वोच्च अदालतले मत्रपत्रमा अस्वीकारको अधिकार (राइट टु रिजेक्ट) लाई २०७० सालमै बाध्यकारी बनाएको छ। देशका नेताको&nbsp;लोकप्रियता तथा राजनीतिक प्रणालीप्रतिको नागरिक विश्वसनीयतासमेत जाँच गर्ने यस प्रणालीको अवलम्बन गर्दा निर्वाचनमा नवीनताको नयाँ प्रयोग देखिनेछ।</p>\r\n\r\n<p style=\"text-align: justify;\"><strong>अन्य देशको अभ्यास</strong></p>\r\n\r\n<p style=\"text-align: justify;\">निर्वाचनको प्रतिस्पर्धामा युवा पुस्ताको बाहुल्यता वा दबदबा सर्वाधिक खोजीको अर्को विषय हो। विगतमा अमेरिकामा ओबामा ४६ वर्षमा राष्ट्रपति, बेलायतमा ड्याभिड क्यामरुन ४३ र टोनी ब्लेयर ४२ मा प्रधानमन्त्री, गणतन्त्र कंगोमा जोसेफ काबिला ३० वर्षमा राष्ट्रपति चुनिएको धेरै भएको छैन। सन् १७८३ मा विलियम पिट २४ र १९०४ मा जोन वास्टन ३७ वर्षमा बेलायती प्रधानमन्त्री थिए। विकास नमुनाका अनुपम पर्याय बन्दै अधिक अर्थसामाजिक परिवर्तनका बाहक भएका लोकप्रिय नेताहरू रुजभेल्ट ४२, रेगन ४३ र थ्याचर ५४ वर्षमा सत्तासिन बने। प्रधानमन्त्रीमा सन्ना मरिन (३६) फिनल्याण्ड, ज्यासिन्दा अर्डेन (४१) न्युजिल्याण्ड, कार्लोस अलभारदो (४१) कोस्टारिका, लियो भारदकर (४१) आयरल्याण्ड अनि राष्ट्रपतिमा ग्राबियल बोरिक (३५) चिली, नायिव बुकेले (४०) सल्भादर, इम्यानुएल म्याक्रो (४३) फ्रान्स यस श्रृंखलाका वर्तमान उदाहरण हुन्। ती देशमा औसत आयु ८० माथि छ, जीवनको मध्य समय र सशक्त उर्जा भएकाहरूको नेतृत्व रहँदा फरक सोच, जाँगर, क्षमता प्रस्फुटित हुन्छ।&nbsp;</p>\r\n\r\n<p style=\"text-align: justify;\">उर्जावान् समयमा देशका लागि उच्च रचनात्मक योगदानको अभिप्राय तथा अभ्यास सम्भव रहन्छ।</p>\r\n\r\n<p style=\"text-align: justify;\">स्टेफन बक्लेयीको पुस्तक ‘द प्राइम मिनिस्टर एन्ड क्याबिनेट’ले भन्छ, युवाको सघन वर्चश्व तथा नेतृत्व भएको राजनीति गतिशील मात्र होइन, सकारात्मक अनि उत्पादकसमेत देखिन्छ। जनसेवाका अनुपम क्षमता, सोच, अठोट अनि नागरिक समर्थन पनि रहन्छ। अफसोस यहाँ राजनीतिमाथि अस्ताउँदो पुस्ताको नियन्त्रण छ। त्यसैले सकारात्मक परिवर्तनको योजना तथा जनताका समस्या हल गर्ने अठोट र अभ्याससहित युवाले निर्वाचनमार्पmत नागरिक नेतृत्व गर्ने हिम्मत राख्नुपर्छ। अब दलहरूले चुनावमा युवा पुस्तालाई उल्लेख्य रूपमा अघि सार्नुपर्छ। प्रौढ र वृद्घ पुस्ताका व्यक्तिहरू ससम्मान अभिभावकीय भूमिकामा रहने निर्णयमा जानुपर्छ। त्यसो हुँदा निर्वाचनले अर्को नयाँ रौनक निर्माण गर्नेछ।</p>\r\n\r\n<p style=\"text-align: justify;\">अबका निर्वाचन अभ्यासमा विज्ञताले निर्देशन गर्ने राजनीति (पोलिटिकल मेरिटोक्रेसी) स्थापित हुनुपर्छ। विकासोन्मुख गतिविधिहरूको सघनतालाई प्राविधिक ज्ञानको पर्याप्तताका लागि राजनीतिमा विभिन्न क्षेत्रका विज्ञ र विशेषज्ञ मानिसको पदार्पण आवश्यक छ। यस्ता अभ्यासहरू राजनीतिको गुणात्मक परिवर्तनका लागि निकै लाभदायी देखिएका छन्। इटालीका सिल्भियो वर्लस्कुनी, फ्रान्सका सर्ज ड्यासल्ट, युएईका खालिफा बिन जायद अल नायन, भारतका ११औं राष्ट्रपति कलाम, सन् १९९१ का रुसी राष्ट्रपति बोरिस योल्तसिन, फ्रयाङ्कलिन रुजभेल्ट, पाकिस्तानी वर्तमान प्रधानमन्त्री इमरान खानसहित विश्वराजनीतिमा सफल र चर्चित थुप्रै पात्र व्यापार, उद्योग, शिक्षा, खेलकुदलगायत विभिन्न क्षेत्रका विज्ञ हस्तीका रूपमा काम गरेपछि राजनीतिमा अवतरित थिए।</p>\r\n\r\n<p style=\"text-align: justify;\"><strong>प्रचार र मतदानको नयाँ अभ्यास</strong></p>\r\n\r\n<p style=\"text-align: justify;\">आर्थिक विकासमा द्रुतगति लिएका चीन, जापान, भियतनाम, कोरियालगायत देशमा प्राध्यापक, वकिल, वैज्ञानिक, विभिन्न विधाका विशेषज्ञ, विज्ञ, प्राज्ञ तथा अनुसन्धानकर्ता विद्घान्हरूको सघन राजनीतिक संलग्नता देखिन्छ। जे ब्लोन्डेलको पुस्तक ‘वल्र्ड लिडर्स’ले निष्कर्ष दिन्छ, ‘कुनै अन्य पेशागत क्षेत्रमा विज्ञ अनुभवी मानिस राजनीतिमा आउँदा कम्तिमा दुईवटा फाइदा हुन्छन्। उनीहरूले आफ्नो जीविकोपार्जनका लागि देशको ढुकुटी दुरुपयोग गर्नुपर्दैन। अनि, उनीहरूसँग आफ्नो क्षेत्रको द्रुततर अभिवृद्घि गर्न प्रशस्त अनुभव र कार्य कौशलता रहन्छ।’ तसर्थ, विभिन्न क्षेत्रबाट चामत्कारिक पात्र राजनीतिमा ल्याउने प्रयास हुन्छ। अहिलेको राजनीतिकर्मीहरूमा विषय&nbsp;विज्ञता नभएकाले देश निर्माणको सोच एउटा अभिलाषा त बनेको छ तर अभियान बन्न सकेको छैन।</p>\r\n\r\n<p style=\"text-align: justify;\">तीनवटै निर्वाचन एकैपटक गर्दा ठूलो रकम खर्च हुनबाट जोगिन्छ। मानव श्रमसाधनसमेत दोहोर्‍याएर उपयोग गर्नुपर्दैन। लगातार भिडभाड गरेर संक्रमणलाई सहज वातावरण बनाउने जोखिम पनि हँुदैन। हामीजस्तो सानो र परनिर्भर अर्थतन्त्र भएको देशले अब निर्वाचनका नाममा निरन्तर ठूलो बजेट खर्चने कुरामाथि नवीन प्रयास गर्नुपर्छ। विगतमा आचरणगत असंगति तथा खर्चिलो अभ्यास देखिएको छ। अब प्रत्यक्ष निर्वाचनको प्रणालीलाई परिस्कृत गर्नुका साथै परिवर्तन गर्ने कुरामा दलहरूले नयाँ सहमति बनाउनुपर्छ। टेलिभिजनबाट उमेद्वारले आफ्ना कुराहरू गर्ने, पार्टीका नगन्य आमसभा हुने तर उमेद्वारपिच्छे चुनावी सभा नहुने प्रकारको अवस्थाको निर्माण गर्न&nbsp;सकिन्छ।</p>\r\n\r\n<p style=\"text-align: justify;\">भौतिकभन्दा विद्युतीय संसार ठूलो भएको&nbsp;र ‘युनिभर्स’ भन्ने शब्दलाई ‘मेटाभर्स’ले विस्थापित गरिसकेको अवस्था छ। त्यसैले हाम्रा निर्वाचनले पनि आधारभूत परिवर्तनलाई शिरोपर गर्ने आँट गर्नुपर्छ।</p>\r\n\r\n<p style=\"text-align: justify;\">प्रत्यक्ष प्रणालीको निर्वाचनमा अधिक पैसा खर्च गर्ने र गराउने विसंगतीको विकास भएका कारण विकल्प खोजिनुपर्छ। विगतका निर्वाचनले कुनै नयाँ नागरिक उत्साह सिर्जना गर्न सकेको थिएन। विज्ञ र योग्य उमेदार नहँुदा आशातीत परिणाम आएको थिएन। अहिले त प्रकृयाकै कारण पनि निर्वाचनमाथि असहजता थपिँदैछन्। तसर्थ निर्वाचनको संस्कृति जोगाइराख्न र यसको परिणामलाई पनि नागरिक हित तथा भलाईकेन्द्रित बनाउन अहिलेको निर्वाचन प्रणाली र यसका प्रतिस्पर्धी सबैमा सामुल परिवर्तनको अभ्यास थाल्नुपर्छ। यी नवीनताहरू नखोजे अब प्रकृया अनि अपेक्षित परिणाम दुवैका हिसाबले निर्वाचन एउटा आवधिक रत्यौली मात्र बन्नेछ।&nbsp;</p>", "featuredImage": "/uploads/media/election_20220227040845.jpg", "caption": null, "publishOn": "१५ फागुन २०७८", "videoLink": null, "isFeatured": false, "isBreakingNews": false, "isImportantNews": false, "categories": [{"id": 31, "name": "विचार", "alias": "opinion"}, {"id": 64, "name": "भर्खरै", "alias": "bharkharai"}]}, {"id": 197248, "title": "जसपा कार्यकारिणी : दोस्रो दिन पनि एमसीसीमा प्रवेश गरेन, स्थानीय चुनावको तयारीमा विवाद", "slug": "jspaa-kaarykaarinnii-dosro-din-pni-emsiisiimaa-prvesh-gren-sthaaniiy-cunaavko-tyaariimaa-vivaad", "author": "अन्नपूर्ण", "province": "", "introText": null, "newsHighlights": null, "status": "DRAFT", "content": "<p><strong>काठमाडौं : </strong>जनता समाजवादी पार्टी (जसपा) केन्द्रीय कार्यकारिणी समिति बैठकमा स्थानीय तहको वैशाख ३० गते हुने निर्वाचनबारे चर्को बहस भएको छ ।&nbsp;</p>\r\n\r\n<p>शुक्रबारदेखि सुरु भएको बैठकको दोस्रो दिन शनिबार स्थानीय चुनावका लागि दल दर्ता, टिकट बाँडफाँड लगायत विषयमा २५ वटै कार्यकारिणी सदस्यले धारणा राखेका छन् । निर्वाचन आयोगमा दल दर्ताका लागि कसको हस्ताक्षर प्रयोग गर्ने भन्ने विषयमा अध्यक्ष उपेन्द्र यादव र संघीय परिषद् अध्यक्ष डा. बाबुराम भट्टराईका पक्षबाट सदस्यहरुले अलग अलग धारणा राखेका थिए ।</p>\r\n\r\n<p>यसमा सदस्यहरु विभाजित भएपछि कसको हस्ताक्षर प्रयोग गर्ने भन्ने टुंगो नलागेको एक कार्यकारिणी सदस्यले जानकारी दिए । उनकाअनुसार हस्ताक्षर प्रयोगका आधारमा स्थानीय चुनावको टिकट वितरण पनि एकलौटी हुनसक्ने भन्दै सदस्यहरुले चिन्ता व्यक्त गरेका थिए । &nbsp;</p>\r\n\r\n<p>जसपाका प्रमुख सचेतक प्रमोद साहले दोस्रो दिनको बैठक स्थानीय निर्वाचनको तयारीमा केन्द्रीत भएको बताए । ‘दल दर्ता कसरी गर्ने, कुन प्रक्रियाबाट चुनावमा टिकट दिने, वडा, नगरको कसरी दिने, महानगरपालिका, उपमहानगरपालिकामा कसरी जाने भन्ने विषयमा छलफल भयो,’ उनले अन्नपूर्णसँग भने ।&nbsp;</p>\r\n\r\n<p>प्रमुख सचेतक साहले बैठकमा एमसीसीको विषय प्रवेश नगरेको जानकारी दिए । उनकाअनुसार स्थानीय चुनावकै विषयमा छलफल निष्कर्षमा नपुगेकाले दोस्रो दिन पनि एमसीसीमा छलफल भएन । ‘एमसीसीको मुद्दामा बहस भएको छैन । सम्झौता अध्ययन गर्न सबै कार्यकारिणीलाई एक एक कपी दिइएको छ । सायद एमसीसीमाथि आइतबारदेखि छलफल प्रारम्भ होला,’ उनले भने ।&nbsp;</p>", "featuredImage": "/uploads/media/Jasapa-upendra-yadav_20220226155638.jpg", "caption": null, "publishOn": "१४ फागुन २०७८", "videoLink": null, "isFeatured": false, "isBreakingNews": false, "isImportantNews": false, "categories": []}, {"id": 197202, "title": "स्थानीय चुनाव : कांग्रेसले निर्वाचन आयोगमा गरायो दल दर्ता", "slug": "sthaaniiy-cunaav-kaangresle-nirvaacn-aayogmaa-graayo-dl-drtaa", "author": "अन्नपूर्ण", "province": "", "introText": null, "newsHighlights": null, "status": "DRAFT", "content": "<p><strong>काठमाडौं : </strong>प्रमुख सत्तारुढ नेपाली कांग्रेसले स्थानीय तह निर्वाचन प्रयोजनका लागि निर्वाचन आयोगमा दल दर्ता गराएको छ ।</p>\r\n\r\n<p>कांग्रेस उपसभापति धनराज गुरुङ नेतृत्वको टोलीले शुक्रबार&nbsp;स्थानीय तह निर्वाचन प्रयोजनका लागि&nbsp;आयोगमा दल दर्ताका लागि निवेदन दिएको हो ।</p>\r\n\r\n<p>गुरुङले आयोगमा दल दर्ता कार्य सम्पन्न भएको जानकारी दिए । दल दर्तापछि कांग्रेसको टोलीले प्रमुख निर्वाचन &nbsp;आयुक्त दिनेश थपलियासँग निर्वाचनको तयारी सम्बन्धी छलफल गरेको थियो ।</p>\r\n\r\n<p>आयोगले शुक्रबारसम्म स्थानीय तह निर्वाचन प्रयोजनका लागि ४० भन्दा बढी दलले दर्ताका लागि निवेदन दिएको जनाएको छ ।</p>", "featuredImage": "/uploads/media/congress-election-aayog-data_20220225142108.jpg", "caption": null, "publishOn": "१३ फागुन २०७८", "videoLink": null, "isFeatured": false, "isBreakingNews": false, "isImportantNews": false, "categories": [{"id": 32, "name": "राजनीति", "alias": "politics"}]}, {"id": 197110, "title": "फागुन अन्तिम साताबाट निर्वाचन आचारसंहिता लागू हुने, चुनावमा भाग लिन २९ दलको निवेदन", "slug": "phaagun-antim-saataabaatt-nirvaacn-aacaarsnhitaa-laaguu-hune-cunaavmaa-bhaag-lin-29-dlko-nivedn", "author": "अन्नपूर्ण", "province": "", "introText": "फाइल तस्बिर।", "newsHighlights": null, "status": "DRAFT", "content": "<p><strong>काठमाडौं </strong>: निर्वाचन आयोगले स्थानीय तहको निर्वाचनका लागि चाँडै आचारसंहिता लागू गर्ने भएको छ । आयोगका सहायक प्रवक्ता सूर्यप्रसाद अर्यालले बिहीबार पत्रकार सम्मेलन गरेर आचारसंहिताको तयारी भइसकेको जानकारी दिए ।&nbsp;‘आयोगले आचारसंहितलाई अन्तिम स्टेजमा पुर्‍याएको छ । कानुन मन्त्रालय पुगेर राजपत्रमा प्रकाशित भइसकेपछि लागु हुन्छ । त्यसका केही प्राविधिक कुराहरु मिलाउनुपर्ने भएकाले छलफलमा छ,' उनले भने ।&nbsp;<br />\r\nअर्यालले फागुन अन्तिम साताबाट आचारसंहिता लागू हुने संकेत गरे ।&nbsp;</p>\r\n\r\n<p>निर्वाचनमा खटिने जनशक्तिको विवरण फागुन २० सम्ममा प्राप्त भइसक्ने र नामावली प्राप्त भइसकेपछि हुनसक्ने कर्मचारी सरुवालाई मध्यनजर गरेर आयोगले आचारसंहिता लागू गर्ने उनको भनाइ छ ।&nbsp;सहायता प्रवक्ता अर्यालले निर्वाचनमा भाग लिन २९ दलले निवेदन दिएको र पछिल्लो हप्तामात्रै १९ दलबाट निवेदन प्राप्त भएको बताए ।&nbsp;</p>\r\n\r\n<p>निर्वाचन गराउन चाहिने १ लाख १० हजार ७१३ जना अनुमानित जनशक्तिको प्रतिव्यक्ति २० लाख बिमा गर्न बिमा कम्पनीबाट प्रस्ताव माग गरिएको निर्वाचन आयोगले जनाएको &nbsp;छ। आयोगका अनुसार मतदान कार्यमा संलग्न हुनेका लागि मास्क स्यानिटाइजर र प्राथमिक उपचार सामग्री खरिद गर्न बोलपत्र आह्वान गरिएको छ।</p>\r\n\r\n<p>यस्तै,&nbsp; निर्वाचनका लागि ८ अर्ब ९५ करोड २९ लाख चार हजार रुपैयाँ अर्थमन्त्रालयसँग माग गरिएको निर्वाचन आयोगले &nbsp;जनाएको छ।</p>", "featuredImage": "/uploads/media/nirbachan-aayog_20191103083548.jpg", "caption": null, "publishOn": "१२ फागुन २०७८", "videoLink": null, "isFeatured": false, "isBreakingNews": false, "isImportantNews": false, "categories": [{"id": 32, "name": "राजनीति", "alias": "politics"}]}, {"id": 196957, "title": "स्थानीय चुनाव मितिविरुद्धको रिटमा सर्वोच्चले दिएन अन्तरिम आदेश", "slug": "sthaaniiy-cunaav-mitiviruddhko-rittmaa-srvoccle-dien-antrim-aadesh", "author": "अन्नपूर्ण", "province": "", "introText": null, "newsHighlights": null, "status": "DRAFT", "content": "<p><strong>काठमाडौं : </strong>सर्वोच्च अदालतले स्थानीय तह निर्वाचनको मितिविरुद्ध परेको रिटमा कारण देखाउ आदेश जारी गरेको छ ।&nbsp;</p>\r\n\r\n<p>महोत्तरी भंगाहा नगरपालिकाका मेयर संजीवकुमार साहले पाँच वर्षको कार्यकाल पूरा गर्न पाउनुपर्ने माग गर्दै दायरको रिटमाथि मंगलबार सुनुवाइ गर्दै न्यायाधीश विश्वम्भर श्रेष्ठको इजलासले कारण देखाउ आदेश जारी गरेको हो ।&nbsp;</p>\r\n\r\n<p>सर्वोच्चले निवेदकको मागबमोजिम वैशाख ३० मा एकैचरणमा चुनाव गर्ने निर्णयविरुद्ध अन्तरिम आदेश दिन भने अस्वीकार गरेको छ ।&nbsp;</p>\r\n\r\n<p>२०७४ असोज २ निर्वाचित मेयर साहले वैशाख ३० चुनाव हुँदा आफ्नो कार्यकाल पूरा नहुने र यो असंवैधानिक हुने जिकिर गर्दै सर्वोच्चमा रिट दायर गरेका छन् । सुरुमा उनको रिट सर्वोच्च प्रशासनले दरपीठ गरेको थियो ।&nbsp;</p>\r\n\r\n<p>पछि न्यायाधीश ईश्वर खतिवडाको इजलासले दरपीठ आदेश बदर गर्दै रित पुर्‍याएर निवेदन दर्ता गर्न भनेको थियो ।&nbsp;</p>\r\n\r\n<p>न्यायाधीश श्रेष्ठको इजलासमा मंगलबार भएको प्रारम्भिक सुनुवाइमा कारण देखाउ आदेश जारी गर्दै अन्तरिम आदेश दिन अस्वीकार गरेको हो ।</p>", "featuredImage": "/uploads/media/suprem-court-aandolan_20211115075044.jpg", "caption": null, "publishOn": "१० फागुन २०७८", "videoLink": null, "isFeatured": false, "isBreakingNews": false, "isImportantNews": false, "categories": [{"id": 32, "name": "राजनीति", "alias": "politics"}]}]