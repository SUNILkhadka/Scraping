[{"id": 198372, "title": "बैतडी काँग्रेसको चुनावी अभियान डिलाशैनीबाट सुरु", "slug": "baitddii-kaangresko-cunaavii-abhiyaan-ddilaashainiibaatt-suru", "author": "अन्नपूर्ण", "province": "", "introText": null, "newsHighlights": null, "status": "DRAFT", "content": "<p><strong>काठमाडौं :</strong> नेपाली काँग्रेस बैतडीको चुनावी अभियान डिलाशैनी गाउँपालिकाबाट सुरु भएको छ। आइतबार डिलाशैनी गाउँपालिकाको गोकुलेश्वरमा एक कार्यकर्म गर्दै काँग्रेस बैतडीले घर घर जाऔं , काङ्ग्रेस जिताओैँ अभियान सुरु गरेको हो।</p>\r\n\r\n<p>अभियानका लागि काँग्रसले केन्द्रीय प्रतिनिधिकारूपमा केन्द्रीय सदश्य यज्ञराज जोशीलाई बैतडीमा खटाएको छ। आज आयोजित सो कार्यकर्ममा विभिन्न पार्टी परित्याग गरी १ सय ८३ जनाले काँग्रेस प्रवेश गरेको डिलाशैनी गाउँपालिका सभापति जयराज जोशीले बताए।</p>\r\n\r\n<p>बैतडीका सम्पूर्ण पालिकामा चल्ने कार्यकर्ममार्फत नेकपा एमालेले विगतमा गरेका संविधान विरोधि गतिविधिको बारेमा जनतालाई सुसूचित गराउने, एमसीसीबारे जनताको बीचमा परेको भ्रम चिरफारलगायतका विषयमा अभियान चलाउने सभापति जोशीले बताए।</p>", "featuredImage": "/uploads/media/congressbaitadi_20220313135126.jpg", "caption": null, "publishOn": "२९ फागुन २०७८", "videoLink": null, "isFeatured": false, "isBreakingNews": false, "isImportantNews": false, "categories": [{"id": 32, "name": "राजनीति", "alias": "politics"}, {"id": 64, "name": "भर्खरै", "alias": "bharkharai"}]}, {"id": 198369, "title": "पाल्पामा सुरु भयो काँग्रेसको चुनावी अभियान", "slug": "paalpaamaa-suru-bhyo-nepaalii-kaangresko-ek-mhine-ghrdailo-cunaavii-abhiyaan", "author": "कृष्ण पोखरेल", "province": "", "introText": null, "newsHighlights": null, "status": "DRAFT", "content": "<p><strong>तानसेन :</strong> नेपाली काँग्रेस पाल्पाले स्थानीय तहको निर्वाचन २०७९ लाई लक्षित गरेर एक महिने घरदैलो अभियान तानसेन बाट सुरु गरेको छ। नेपाली काँग्रेसको केन्द्रिय निर्देशन अनुसार नेपाली काँग्रेस पाल्पाले घर घर जाऔ काँग्रेस जिताऔ अभियान सदरमुकाम तानसेनबाट सुरु गरेको हो। नेपाली काँग्रेस पाल्पाले टोलटोल, वडावडा, पालिका, प्रदेश, क्षेत्र, जिल्ला कार्य समिति, पूर्व पदाधिकारी तथा स्वयमसेवकको सहभागीतामा प्रशिक्षणात्मक जिल्ला भेला गरेर घर दैलो अभियान सुरु गरेको हो।&nbsp;</p>\r\n\r\n<p>घरदैलो अभियान कार्यक्रममा नेपाली काँग्रेसका केन्द्रीय सरस्वती अर्याल, पूर्व केन्द्रीय सदस्य राजनप्रसाद पन्त, प्रजातन्त्रबादी प्रध्यापक संघका उपाध्यक्ष मदन कट्टेल लगायतले प्रशिक्षण दिँदै पाल्पाका सबै पालिका तथा वडामा नेपाली काँग्रेसलाई विजयी बनाउन आजै देखि सक्रिय भएर घर दैलो गर्न पाटी कार्यकर्ता लाई आग्रह गरे।&nbsp;</p>\r\n\r\n<p>पाल्पामा नेपाली काँग्रेसले स्थानीय निर्वाचन लाई लक्षित गरेर टोल टोल कमिटी विस्तार गरीसकेको छ भने, जिल्ला नेताहरुले प्रशिक्षण अभियान संचालन गर्दै आएका छन्। पाल्पामा १० वटा पालिका ८१ वटा वडा रहेका छन्। स्थानीय निर्वाचनमा नेपाली काँग्रेसले पाल्पामा ३ वटा पालिकाका रैनादेवी छहरा, माथाँगढी र रामपुरमा प्रमुख उप प्रमुख, बगनासकालीमा प्रमुख पदमा निर्वाचन जितेको थियो। &nbsp;घरदैलो अभियानको जिल्ला भेलामा सभापती हिमालदत्त श्रेष्ठले नेपाली काँग्रेस एक्लैले मात्र पाल्पाका १० स्थानीय तहमध्ये कम्तीमा ८ वटामा विजयी हासिल गर्ने जनमत नेपाली काँग्रेसमा रहेको दावी गरे।&nbsp;</p>\r\n\r\n<p>घरदैलो अभियानको जिल्ला &nbsp;भेलामा पार्टीका जिल्ला उपसभापती ज्ञान बहादुर गाँहा, जिल्ला सचिवद्धय सन्तोष कुमार थापा, सुनिता अधिकारी, पूर्व&nbsp;जिल्ला उपसभापती कृष्णप्रसाद अधिकारी महासमिती सदस्य कृष्णप्रसाद बस्याल, क्षेत्रिय सभापतीहरु मुक्तिराम जिसि, सभापति झमनराज मगर, प्रदेश सभा &nbsp;दुई ख का सभापती रुकमागत भट्टराई, &nbsp;तानसेन नगर सभापती सुवर्णमुनी शाक्य लगायतले &nbsp;पाटीमा केन्द्रीय अधिवेशनसँगै पाटी भित्रको आन्तरीक प्रतिष्प्रर्धा सकिएकोले नेता तथा कार्यकर्ताहरु एक भएर घरदैलो अभियानमा खटिने प्रतिवद्धता व्यक्त गरे।<br />\r\n&nbsp;</p>", "featuredImage": "/uploads/media/PalpaNekaPhoto_20220313133202.jpg", "caption": null, "publishOn": "२९ फागुन २०७८", "videoLink": null, "isFeatured": false, "isBreakingNews": false, "isImportantNews": false, "categories": [{"id": 32, "name": "राजनीति", "alias": "politics"}, {"id": 64, "name": "भर्खरै", "alias": "bharkharai"}]}, {"id": 198364, "title": "सुदूरपश्चिममा चुनावी गठबन्धन हुँदैन : प्रदेश सभापति बलायर", "slug": "suduurpshcimmaa-cunaavii-gtthbndhn-hundain-prdesh-sbhaapti-blaayr", "author": "खगेन्द्रबहादुर सिंह", "province": "", "introText": null, "newsHighlights": null, "status": "DRAFT", "content": "<p><strong>डोटी : </strong>नेपाली कांग्रेसका सुदूरपश्चिम प्रदेश समिति सभापति एवं पूर्वमन्त्री वीर बहादुर बलायरले सुदूरपश्चिममा चुनावी गठबन्धन नहुने बताएका छन्। नेपाली कांग्रेस डोटीले ‘घरघर जाऔं, कांग्रेस जिताऔं’अभियान अन्तरगत जिल्लाको जोरायल गाउँपालिकामा आयोजना गरेको आमसभालाई सम्बोधन गर्दै उनले सुदूरपश्चिममा हालसम्म गठबन्धन नभएको र अबका दिनमा पनि नहुने बताएका हुन्।</p>\r\n\r\n<p>नेकपा माओबादी (केन्द्र) र नेकपा (एकिकृत समाजबादी) को गठबन्धन सरकार रहेको सुदूरपश्चिम प्रदेशमा नेपाली कांग्रेससँग गठबन्धनमा नरहेको स्पष्ट पार्दै सभापति बलायरले निर्वाचनमा पनि गठबन्धन नहुने संकेत गरेका हुन्। माओबादी र समाजबादीले एकातर्फ गठबन्धन भन्ने अर्का तिर कांग्रेसलाई पेल्ने गरेकाले पनि गठबन्धन नहुने उनले बताए। ‘एकातिर गठबन्धन भन्ने अर्कातर्फ हामीलाई पेल्ने, यो कस्तो कठबन्धन हो ?’ उनले प्रश्न गरे।</p>\r\n\r\n<p>सुदूरपश्चिममा कांग्रेस एल्लै बहुमतले बिजयी हुने दावी गर्दै समापति बलायरले अघिल्लो निर्वाचनमा बढी मत बदर भएका कारण हारबेहोर्नु परेको बताए। उनले आगामी निर्वाचनमा मतदाता शिक्षालाई प्रभावकारी बनाउन नेता कार्यकर्तालाई सुझाव दिएका छन्। नेपाली कांग्रेसका नेता कार्यकर्ता र जनताहरुले कुनै पनि हालतका आफ्नो चुनाव चिन्ह ‘रुख’ बाहेक अन्त मत हाल्न नसक्ने बलायरको भनाइ छ। उनले भने, ‘सुदूपश्चिममा गठबन्धन छैन र हुँदैन।, कांग्रेसका हातले रुख चुनाव चिन्ह बाहेक अन्त भोट हाल्दैन।’ सम्बोधनका क्रममा उनले निर्वाचनमा कांग्रेस बाहेक अरु कसैलाई भोट हाल्न नपर्ने र कांग्रेस बहुमतले बिजय हुनेमा विश्वस्त रहन नेता कार्यकर्तालाई अनुरोध गरे।</p>\r\n\r\n<p>अभियान अन्तर्गत डोटीमा पहिलो चरणमा पालिका स्तरमा कार्यक्रम गरिने डोटी कांग्रेसले जनाएको छ। केन्द्रीय प्रतिनिधि किरण गिरी, नेपाली कांग्रेस सुदूरपश्चिम प्रदेश समिति सभापति बीर बहादुर बलायर, प्रदेशसभा सदस्य भरत खड्का लगायत नेताहरुको सहभागितामा कार्यक्रम भईरहेको नेपाली कांग्रेस डोटीका सभापति नरेन्द्र बहादुर सिंहले जानकारी दिए। उता अन्य जिल्लास्तरका नेता तथा कार्यकर्ताहरु भने आआफ्नो गाउँ अभियानमा लागि राख्ने सभापति सिंहले जानकारी दिए।</p>\r\n\r\n<p>त्यसैगरी फागुन ३० गते बडीकेदार गाउँपालिकामा, चैत १ गते बोगटान गाउँपालिकामा, चैत २ गते केआईसिंह गाउँपालिकामा, चैत ४ गते सायल गाउँपालिकामा, चैत ५ गते आदर्श गाउँपालिकामा, चैत ६ गते दिपायल सिलगढी नगरपालिकामा, चैत ७ गते पूर्बीचौकी गाउँपालिकामा तथा चैत ८ गते शिखर नगरपालिकामा कार्यक्रम गरिने बताइएको छ। पालिका स्तरका कार्यक्रम पश्चात केन्द्रीय प्रतिनिधी एक महिनासम्म जिल्लामै रहने र गाउँ अभियानमा सहभागि हुने जनाइएको छ।</p>\r\n\r\n<p>स्थानीय चुनाबमा कांग्रेस उम्मेदवारलाई विजय गराउने र एमसीसीका विषयमा भ्रम चिर्ने लगायतका उद्देश्य लिएर गाउँ अभियानमा सुरु भएको सभापति सिंहले बताए। कांग्रेसले चुनावसम्म सबै नागरिकलाई कोरोनाविरुद्धको खोप लगाउने, बिगतको ओली सरकारले तीन वर्षमा गरेका जनविरोधी र असंवैधानिक कदमलाई जनता समक्ष व्यापकरुपमा लैजाने उद्देश्यले कार्यक्रम गरिएको उनले जनाए।</p>", "featuredImage": "/uploads/media/congressdoti_20220313122030.jpg", "caption": null, "publishOn": "२९ फागुन २०७८", "videoLink": null, "isFeatured": false, "isBreakingNews": false, "isImportantNews": false, "categories": [{"id": 32, "name": "राजनीति", "alias": "politics"}, {"id": 64, "name": "भर्खरै", "alias": "bharkharai"}]}, {"id": 198335, "title": "चुनावमा गठबन्धन पहिलो प्राथमिकता  होइन : प्रचण्ड", "slug": "cunaavmaa-gtthbndhn-philo-praathmiktaa-hoin-prcnndd", "author": "अन्नपूर्ण", "province": "", "introText": null, "newsHighlights": null, "status": "DRAFT", "content": "<p style=\"text-align:justify\"><strong>काठमाडौं : </strong>नेकपा माओवादी केन्द्रका अध्यक्ष पुष्पकमल दाहाल (प्रचण्ड)ले स्थानीय तहको चुनावमा गठबन्धन पहिलो प्राथमिकता नभएको बताएका छन्। विराटनगरमा सञ्चारकर्मीहरुसँग कुरा गर्दै प्रचण्डले यस्तो बताएका हुन्।&nbsp;</p>\r\n\r\n<p style=\"text-align:justify\">उनले भने, ‘चुनाव जित्न प्रयास गर्ने हो। गठबन्धन पहिलो कुरा होइन। जनताको मन जितेर चुनाव परिणाम आफ्नो पक्षमा पार्ने पहिलो र प्राथमिक कुरा हो। पहिले आफ्नै खुट्टामा उभिने हो, आफ्नै जनाधार सुदृढ गर्ने हो।’</p>\r\n\r\n<p style=\"text-align:justify\">प्रचण्डले आफ्नै संगठन बलियो बनाएर चुनाब जित्ने तयारी भइरहेको बताए। प्रचण्डले भने, ‘चुनाव नजिक आउँदै गर्दा कहाँ लेनदेनमा सजिलो हुन्छ त्यही तालमेल हुन सक्छ। ’</p>", "featuredImage": "/uploads/media/prachanda_20220313062702.jpg", "caption": null, "publishOn": "२९ फागुन २०७८", "videoLink": null, "isFeatured": false, "isBreakingNews": false, "isImportantNews": false, "categories": [{"id": 32, "name": "राजनीति", "alias": "politics"}, {"id": 64, "name": "भर्खरै", "alias": "bharkharai"}]}, {"id": 198302, "title": "चुनाव चिह्नमा सिन्डिकेट तोडौं", "slug": "cunaav-cihnmaa-sinddikett-toddaun", "author": "अन्नपूर्ण", "province": "", "introText": null, "newsHighlights": "सम्पादकीय", "status": "DRAFT", "content": "<p>कुन पार्टी कति लोकप्रिय र कति ठूलो भनेर जाँच्ने एउटै उपाय निर्वाचन हो। पहिला भएको निर्वाचनकै आधारमा फलानो पार्टी ठूलो वा लोकप्रिय र ढिस्काना सानो वा अलोकप्रिय भन्न मिल्ने भए ५ वर्षैपिच्छे चुनाव गर्नै पर्दैनथ्यो। हरेक चुनावले पार्टीहरूको लोकप्रियता जाँच्छ, ठूलोसानो निर्धारण गरिदिन्छ। २०७९ सालको वैशाख ३० गते स्थानीय तहको निर्वाचन हुने घोषणा भइसकेपछि फेरि एउटा जबर्जस्ती बहस छेडिएको छ– चुनावअघि नै कसैलाई ठूलो पार्टी र कसैलाई सानोको व्यवहार गर्न मिल्छ कि मिल्दैन ?&nbsp;</p>\r\n\r\n<p>चुनाव चिह्नको बहस यस्तै पेचिलो विषय बनेको छ। संविधानको धारा १७ (२) (ग) ले हरेक व्यक्तिलाई राजनीतिक दल खोल्ने अधिकार प्रत्यायोजन गरेको छ। यो मौलिक हक हो। यसको अर्थ यो कहीँबाट कसैले कुनै बहानामा वञ्चित गर्न पाउँदैन। त्यसका साथै धारा २६९ (५) मा भनिएको छ, ‘कुनै राजनीतिक दलको नाम, उद्देश्य, चिह्न वा झन्डा देशको धार्मिक वा साम्प्रादायिक एकतामा खलल पार्ने वा देशलाई विखण्डित गर्ने प्रकृतिको रहेछ भने त्यस्तो दल दर्ता हुने छैन।’ यसका दुई अर्थ प्रस्ट छन्– १. हरेक नागरिकले राजनीतिक दल खोल्न पाउँछ। २. दल दर्तासँगै जोडिएर चुनाव चिह्न आउँछ। चिह्न गलत छाने दलैले मान्यता पाउँदैन। तर, राजनीतिक दल र स्थानीय तह निर्वाचन ऐनअनुसार अबको चुनावमा केवल ६ दलले मात्रै चुनाव चिह्न पाउने देखिन्छ। बाँकीले नपाउने भनिएको छ। कारण यो हो कि ती पार्टीले गएको निर्वाचनमा राष्ट्रिय पार्टीको मान्यता पाउने मत ल्याउन सकेनन्। पुरानो परिणामले नयाँ निर्वाचन प्रभावित गर्न पाउँछ ? संविधानले दिएको दल खोल्ने र चिह्न पाउने अधिकार बाझिने कानुन बनाएर खोस्न पाइन्छ ?&nbsp;</p>\r\n\r\n<p>देशको मूल कानुन संविधान हो, ऐनहरू हैनन्। संविधानको पहिलो धारामा प्रष्ट भनिएको छ, ‘यस संविधानसँग बाझिने कानुन बाझिएको हदसम्म अमान्य हुन्छ।’ हामी अधिकतम स्वायत्ततायुक्त संविधान उपभोग गरिरहेका छौं। दलसम्बन्धी अधिकार त्यसैको उदाहरण हो। हाम्रो संविधानले सीमित दलीय सिन्डिकेटलाई मान्यता दिँदैन। यसको मर्म पनि त्यो होइन। वर्तमान कानुनले जे–जति नालायक भए पनि पुरानै दलहरूलाई ‘ज्वाइँ सम्मान’ प्रदान गरेको छ। नयाँ–नयाँ दलहरू आउन तगारो लागेको छ। नयाँ कुनै दलले जनमत जित्न सक्ला, तर चिह्नको बारले रोक्नु हुँदैन।&nbsp;</p>\r\n\r\n<p>यसका निर्वाचन आयोगको भूमिकासमेत अहम् हुन्छ। तर, निर्वाचनमा सबैभन्दा तटस्थ र निष्पक्ष भूमिका निर्वाह गर्नुपर्ने आयोगबाटै पक्षपातपूर्ण व्यवहार भएको देखिन्छ। आयोग भन्छ–कानुन नै त्यस्तो छ, आयोगको कर्तव्य कानुनको पालना हो। उसले हवाला दिएको कानुन हो, स्थानीय तह निर्वाचन ऐन २०७३। उक्त ऐनको दफा २६ (६) मा राष्ट्रिय दलको मान्यता प्राप्त गरेको दललाई मात्र चुनाव चिह्न दिन वितरण गरिने व्यवस्था छ। राष्ट्रिय दलको मान्यता प्राप्त गर्न प्रतिनिधिसभा निर्वाचनमा समानुपातिकतर्फ ३ प्रतिशत मत पाएको र कम्तीमा १ सिट जितेको हुनुपर्छ। यसो भन्ने अर्को ऐन हो, राजनीतिक दलसम्बन्धी ऐन २०७३। तर, संविधानअनुकूल कानुन बनाउनुपर्छ, नभए संशोधन गर्नुपर्छ। ६ दलीय सिन्डिकेटबाट देशलाई माथि उठाउनुपर्छ।</p>\r\n\r\n<p>धेरै दल हुँदा विकृति विसंगति भए भन्ने पनि छ। तर, त्यस नाममा राजनीति सङ्लो बनाउन आउँछौं भन्नेहरूलाई पनि चिह्न नपाउँदा व्यवधान पुगेको छ। हाम्रो संविधानले सीमित दलीय व्यवस्थाको परिकल्पना गरेको छैन। हामीले त्यस्तो व्यवस्था अवलम्बन गरेका छैनौं, चाहेका पनि हैनौं। हाम्रो व्यवस्था बहुदलीय हो। त्यो भनेको २÷४ दलको सिन्डिकेट हुने भनेको होइन। संविधानको धारा ७४ भन्छ– नेपालको शासकीय स्वरूप बहुलवादमा आधारित बहुदलीय प्रतिस्पर्धात्मक संघीय लोकतान्त्रिक गणतन्त्रात्मक संसदीय शासन प्रणाली हुनेछ। अतः निर्वाचनमा कसैलाई विभेद नगरौं। कुनै पनि दललाई चिह्नबाट बञ्चित नगरौं। प्रतिस्पर्धामा उतारौं। जसलाई जनताले पत्याउँछन्, त्यसैलाई स्वीकारौं। खास लोकतन्त्र यो पो हो।&nbsp;</p>", "featuredImage": "/uploads/media/annapurna-editorial_20190924022347.jpg", "caption": null, "publishOn": "२९ फागुन २०७८", "videoLink": null, "isFeatured": false, "isBreakingNews": false, "isImportantNews": false, "categories": [{"id": 11, "name": "सम्पादकीय", "alias": "editorial"}, {"id": 64, "name": "भर्खरै", "alias": "bharkharai"}]}, {"id": 198281, "title": "कांग्रेस-एमाले बोरामा पैसा बोकेर चुनावमा जान्छन्, एक नम्बरमा मलाई हराउँछन् : झलनाथ खनाल", "slug": "kaangres-emaale-boraamaa-paisaa-boker-cunaavmaa-jaanchn-ek-nmbrmaa-mlaaii-hraaunchn-jhlnaath-khnaal", "author": "अन्नपूर्ण", "province": "", "introText": null, "newsHighlights": null, "status": "DRAFT", "content": "<p><strong>काठमाडौं: </strong>नेकपा एकीकृत समाजवादी पार्टीका नेता झलनाथ खनालले आउँदो चुनावमा नेपाली कांग्रेस र नेकपा एमाले बोरामा पैसा बोकेर चुनावमा जाने दाबी गरेका छन्। उनीहरुको चरित्रै त्यस्तै भएको र यसअघि जितेका क्षेत्रमा पनि पैसाकै धाकमा जितेको उनको दाबी थियो।</p>\r\n\r\n<p>'कांग्रेसले चुनावमा बोरामा पैसा बोकेर जान्छ। उसको चरित्र त्यस्तै हो। हामी सबै जितेर आएका छौं भनिराछन् नि, त्यो सबै धाक पैसाको हो,' नेकपा एसको इलाम-काठमाडौं जनसम्पर्कको राजधानीमा आयोजित कार्यक्रममा उनले भने।&nbsp;</p>\r\n\r\n<p>उनले नेकपा एमालेका अध्यक्ष केपी शर्मा ओली र अरु नेताहरु पनि बोरामै पैसा बोकेर निर्वाचन जाने बताए। 'आउँदो चुनावमा अरु पनि बोरामा पैसा बोकेर जान्छन्, केपी ओली पनि पैसा बोकेर निर्वाचनमा जान्छन्,' उनले भने।</p>\r\n\r\n<p>उनले इलामबाट आफूलाई हराउन कांग्रेस र एमालेको बैठक नै बसेको दाबी गरे। 'एकदिन कांग्रेस नेताहरुको बैठक बस्यो। बैठकमा कसलाई हराउने भन्दा एक नम्बरमा झलनाथ खनाललाई हराउने। अर्को एकदिन एमालेको पनि बैठक बस्यो। त्यहाँ पनि इलाम क्षेत्र १ बाट मलाई हराउने सल्लाह भयो,' उनले भने।</p>\r\n\r\n<p>उनले चुनावी तालमेल नेतृत्वको चाहनाअनुसार हुने बताए। 'कतिपय साथीहरुले एकताबद्ध भएरै चुनावसम्म जाने भन्नुभएको छ। तर नेतृत्वले जे भन्छ त्यही हुने हो। सम्भव भएको ठाउँमा एक्लै जाने हो,' उनले भने।&nbsp;<br />\r\nगठबन्धन बनाउँदा धेरै सिट जित्नेगरी बनाउनु्पर्ने उनको धारणा थियो। 'कतिपय ठाउँमा एकता गरेर बढी सिट जित्नेगरी अघि बढ्नुपर्छ। सिट जित्ने कुरालाई महत्वका साथ लैजानुपर्छ,' उनले भने।&nbsp;</p>", "featuredImage": "/uploads/media/JhalnathKhanal1_20220312103425.jpg", "caption": null, "publishOn": "२८ फागुन २०७८", "videoLink": null, "isFeatured": false, "isBreakingNews": false, "isImportantNews": false, "categories": [{"id": 32, "name": "राजनीति", "alias": "politics"}, {"id": 64, "name": "भर्खरै", "alias": "bharkharai"}]}, {"id": 198275, "title": "गठबन्धनको भर छैन, पार्टीले आफ्नै बलबुतामा चुनाव लड्ने तयारी गर्नुपर्दछ : बाबुराम भट्टराई", "slug": "gtthbndhnko-bhr-chain-paarttiile-aaphnai-blbutaamaa-cunaav-lddne-tyaarii-grnuprdch-baaburaam-bhttttraaii", "author": "अन्नपूर्ण", "province": "", "introText": null, "newsHighlights": null, "status": "DRAFT", "content": "<p><strong>काठमाडौंः </strong>जनता समाजवादी पार्टी संघीय परिषद् अध्यक्ष डा.बाबुराम भट्टराईले आफ्नै बलबुतामा चुनाव लड्ने र जित्ने तयारी गर्नुपर्ने बताएका छन्।&nbsp;</p>\r\n\r\n<p>काठमाडौंमा जारी प्रथम संघीय परिषद् बैठकमा समसामयीक राजनीति र जसपाको कार्यदिशा समेटिएको प्रतिवेदन प्रस्तुत गर्दै भट्टराईले गठबन्धनको भर परेरमात्रै बस्न नहुने उल्लेख गरेका छ्न।&nbsp;</p>\r\n\r\n<p>भट्टराईले भनेका छन्, ‘हाम्रो पार्टीको चाहना र प्रयासले मात्रै पाँच दलीय गठबन्धनलाई चुनावसम्म संगै लान सम्भव हुँदैन। यसका अरु दलको पनि इच्छा, आवश्यकता र तत्परता हुनु पर्दछ। त्यसैले पार्टीले आफ्नै बलबुतामा चुनाव लड्ने र जित्ने तयारी गर्नुपर्दछ।’</p>\r\n\r\n<p>कुनै अमुक पार्टीको मात्र प्रयासले चुनाबी गठबन्धन नहुने भन्दै बाबुरामले गठबन्धन सरकार चलाउनु र चुनावी गठबन्धन गर्नु भिन्ना भिन्नै राजनीतिक घटना भएको धारणा राखेका छन्।</p>\r\n\r\n<p>उनले भनेका छन्, ‘स्थानीय विशेषता र सम्भावना अनुसार अरु कुनै पक्षसंग चुनावी तालमेल गर्ने जिम्मा प्रदेश र स्थानीय तहलाई नै दिनुपर्दछ । संघीय तथा प्रादेशिक निर्वाचनको रणनीति के कस्तो बनाउने त्यसका लागि अहिले पनि हामीसँग केही समय छ । तर, स्थानीय निर्वाचनको रणनीति भने अबिलम्ब बनाउनु पर्दछ । यस प्रयोजनका लागि बैठकमा एक भिन्नै ’स्थानीय निर्वाचन निर्देशिका’ प्रस्तुत गरिएको हो।’</p>", "featuredImage": "/uploads/media/baburam-bhattarai_20201111034447.jpg", "caption": null, "publishOn": "२८ फागुन २०७८", "videoLink": null, "isFeatured": false, "isBreakingNews": false, "isImportantNews": false, "categories": [{"id": 32, "name": "राजनीति", "alias": "politics"}]}, {"id": 198268, "title": "गठबन्धनकै बीचमा चुनावी तालमेल हुन्छ : प्रचण्ड", "slug": "gtthbndhnkai-bicmaa-cunaavii-taalmel-hunch-prcnndd", "author": "अन्नपूर्ण", "province": "बागमती", "introText": "कार्यक्रममा बोल्दै अध्यक्ष दाहाल।", "newsHighlights": null, "status": "DRAFT", "content": "<p style=\"text-align:justify\"><strong>काठमाडौं :</strong> नेकपा माओबादी केन्द्रका अध्यक्ष पुष्पकमल दाहाल प्रचण्डले पार्टी निर्वाचनमा होमिएको बताएका छन्। नुवाकोटमा आयोजित कार्यक्रममा बोल्दै दाहालले यस्तो बताएका हुन्।&nbsp;</p>\r\n\r\n<p style=\"text-align:justify\">उनले भने, ‘गठबन्धनकै बीचमा चुनावी तालमेल गर्ने सोच छ। सबै राजनीतिक दलको ध्यान स्थानीय निर्वाचनमा केन्द्रित छ। हामी पनि स्थानीय निर्वाचनमा केन्द्रित छौं। हामी पनि निर्वाचनमा जुटेका छौं। दुई महिने अभियानमा छौं। पार्टी विभाजित हुने हो कि भन्ने कुरा उठे। पार्टीलाई एकताबद्ध गरेर लैजान्छौं। ’</p>\r\n\r\n<p style=\"text-align:justify\">एमसीसी जस्ताको त्यस्तै पारित गर्नु हुँदैन भन्ने पक्षमा पार्टी रहेको र व्याख्यात्मक घोषणा उपलब्धीका रुपमा रहेको बताए।</p>", "featuredImage": "/uploads/media/pl_20220312062449.jpg", "caption": null, "publishOn": "२८ फागुन २०७८", "videoLink": null, "isFeatured": false, "isBreakingNews": false, "isImportantNews": false, "categories": [{"id": 32, "name": "राजनीति", "alias": "politics"}]}, {"id": 198245, "title": "मान्यता प्राप्तलाई मात्र चुनाव चिह्न, ‘किन ?’", "slug": "maanytaa-praaptlaaii-maatr-cunaav-cihn-kin", "author": "राजकरण महतो", "province": "", "introText": "तस्बिर : सरोज वैजू", "newsHighlights": null, "status": "DRAFT", "content": "<p><strong>काठमाडौं&nbsp;:</strong> संविधानको धारा २६९ मा राजनीतिक दल गठन, दर्ता र सञ्चालनको विषय उल्लेख छ। स्वतन्त्रताको हकसम्बन्धी धारा १७ को उपधारा (२) खण्ड (ग) मा राजनीतिक दल खोल्ने अधिकार दिएको छ। दल खोल्न दिनु भनेको चुनावमा पार्टीको चिह्न प्रयोग गर्न दिनु पनि हो। संविधानले कानुनविपरीत नहुने गरी चुनाव चिह्न प्रयोग गर्ने अधिकार दिएको छ। दल दर्ता गर्दा चुनाव चिह्न अनिवार्य हुन्छ। तर, निर्वाचन आयोगले ‘मान्यता प्राप्त’ लाई मात्र भन्दै रोजेको चुनाव चिह्न दिने विषय अन्य दलले संविधानविपरीत भनेका छन्।&nbsp;</p>\r\n\r\n<p>अघिल्लो चुनावको मूल्यांकनमा स्थानीय तह निर्वाचन ऐनअनुसार भन्दै आयोगले केही दललाई मात्रै मागेको चुनाव चिह्न दिने बताएको छ। यसमा आयोगले कानुनअनुसार समानुपातिक मतको ३ प्रतिशत र प्रतिनिधिसभामा प्रत्यक्षतर्फ एक सिट जित्ने पार्टीलाई राष्ट्रिय दल अर्थात् मान्यता प्राप्तको व्याख्या गरेको छ। जुन स्थानीय तह निर्वाचन ऐन, २०७३ को दफा २६ को उपदफा (६) र (७) मा उल्लेख छ। संविधानसँग बाझिने ऐन बन्नु हुँदैन। संविधान नै मूल कानुन हो। अहिले अन्य दलको भनाइ यहीँ छ। ‘निर्वाचन आयोगमा दल दर्ता गर्दा चुनाव चिह्नसहित दर्ता हुनुपर्ने, तर केही दललाई मात्रै चिह्न दिनु नियमसंगत होइन,’ बहुजन शक्ति पार्टीका अध्यक्ष विश्वेन्द्र पासवानले शुक्रबार आयोगमा आयोजित छलफलमा भने, ‘हामीले पनि चिह्न पाउनुपर्छ।’&nbsp;</p>\r\n\r\n<p>निर्वाचन आयोग र राजनीतिक दलबीच भएको छलफलमा उनले पार्टीकै चिह्नबाट चुनाव लड्ने वातावरण बनाउन आयोगसँग माग गरे। प्रश्न गर्दै भने, ‘६ दल मात्रै राष्ट्रिय दल भयो। अनि हामी चाहिँ अराष्ट्रिय दल कसरी भयौं ?’ उनले राष्ट्रिय दलको मान्यता प्राप्त गरेका पार्टीका नेताहरूले अलोकतान्त्रिक निर्वाचन ऐन बनाएको आरोपसमेत लगाए। आयोगका प्रवक्ता शालिग्राम शर्मा पौडेलका अनुसार नेपाली कांग्रेस, नेकपा एमाले, नेकपा (माओवादी केन्द्र), जनता समाजवादी पार्टी, लोकतान्त्रिक समाजवादी पार्टी नेपाल, नेकपा एकीकृत समाजवादीले मात्रै राष्ट्रिय दलको मान्यता पाएका छन्। निर्वाचन प्रयोजनका लागि आयोगमा ८० वटा दलले निवेदन दिएका थिए। जसमध्ये ७९ वटाको कानुनी प्रक्रिया पूरा भएको आयोगले जनाएको छ।&nbsp;</p>\r\n\r\n<p>राष्ट्रिय मान्यता प्राप्त भनिएका दललाई मात्रै चुनाव चिह्न दिए आन्दोलन चर्काउने अन्य दलहरूले चेतावनी दिएका छन्। बहुजन समाजवादीका अध्यक्ष पासवानले भने, ‘ठुला दलले घाँटीमा काँडा अड्काउने कुरा नगरौं। हामीलाई पनि हाम्रो पार्टीको चुनाव चिह्नबाट चुनाव लड्ने व्यवस्थाका लागि पहल गरियोस्। नत्र पूर्वराजा ज्ञानेन्द्रले गराएको चुनावको हालत हुन्छ।’</p>\r\n\r\n<p>पार्टीहरूले आफ्नो चुनाव चिह्न निर्वाचनमा प्रयोग गर्न नपाउनु निरंकुशताको संकेत हुने नेपाल मजदुर किसान पार्टीका सचिव प्रेम सुवाल बताउँछन्। ‘चुनाव चिह्न दिइँदैन भने चुनावमा यहीबाट धाँधली सुरु भएको मानिन्छ,’ उनले भने।&nbsp;</p>\r\n\r\n<p>पार्टीकै चुनाव चिह्नबाट चुनाव लड्न नपाउँदा निर्वाचनमा अन्य दल र तिनका उम्मेदवार समस्यामा पर्नै लोकतान्त्रिक समाजवादी पार्टीका नेता केशव झाले बताए। ‘हामीले जनतामा चुनाव चिह्नको प्रचार गरेर संगठन बनाएका हुन्छौं। निर्वाचनमै चुनाव चिह्नको महŒव हुन्छ। त्यतिखेर चुनाव चिह्न अर्को पर्दा उम्मेदवार र पार्टीलाई निकै समस्या हुन्छ’, उनले भने। अन्य पार्टीलाई कहिले माथि उठ्न नदिन ठुला पार्टीले आफू अनुकूल निर्वाचन ऐन बनाएको नेकपा (माले)का नेता महेन्द्र साहले आरोप लगाए।&nbsp;</p>\r\n\r\n<p>‘हामी समावेशी लोकतन्त्रको अभ्यास गरिरहेका छौं। आयोगले निर्वाचनका लागि दल दर्ता गर्दा चुनाव चिह्न पेस गर्न भन्छ। तर, चुनाव चिह्न अर्कै दिएर चुनाव लड भन्छन्। यो कस्तो लोकतन्त्र हो ?’, उनले भने। अध्यादेश ल्याएर भए पनि निर्वाचन ऐन संशोधन गर्नुपर्ने उनी बताउँछन्।&nbsp;</p>\r\n\r\n<p><strong>‘चुनाव चिह्नबारे विचार गर्छौ‌’</strong><br />\r\nदलहरूले चुनाव चिह्नबारे उठाएको विषयमा आयोग गम्भीर रहेको निर्वाचन आयोगका प्रमुख आयुक्त दिनेशकुमार थपलियाले बताए। ‘मंगलबारसम्ममा यस विषयमा छलफल गरेर केही नयाँ व्यवस्था गर्न सकिन्छ कि भन्नेबारे सोच्छौं’, उनले छलफलमा भने। &nbsp;</p>\r\n\r\n<p>छलफलमा दलहरूले आचारसंहिताका विषयमा समेत उठाएको प्रश्नको जवाफ दिँदै खुट्टा नकमाइकन आयोगले कडाइपूर्वक आचारसंहिता लागू गराउने बताए। ‘सामाजिक सञ्जालको विषयमा अनुगमन गर्न एउटा छुट्टै संयन्त्र बनाएर कारबाही गर्छौं,’ उनले भने। स्थानीय, प्रदेश, प्रतिनिधिसभा निर्वाचनलाई लक्षित गर्दै एकीकृत निर्वाचन आचारसंहिता तयार गरी सम्पादनका लागि कानुन मन्त्रालयमा पेस गरिएको उनले बताए।<br />\r\nआगामी निर्वाचनका लागि ६ हजार ७ सय ४३ वटा फरकफरक खालका मतपत्र छापिने तयारी भएको प्रमुख आयुक्त थपलियाले बताए।&nbsp;</p>\r\n\r\n<p>‘सबै वडाहरूमा एकै खालका मतपत्र हुँदैन। किनभने वडापिच्छे धेरै, थोरै उम्मेदवार हुन्छन्। त्यसलाई मध्यनजर गरेर सजिलो तरिकाले मतदानको व्यवस्था मिलाउन वडापिच्छेका उम्मेदवारका&nbsp;आधारमा हामी मत पत्र छाप्दैछौं’उनले भने।</p>\r\n\r\n<p><strong>निर्वाचन खर्चको सीमा तोकियो</strong><br />\r\nस्थानीय तहका उम्मेदवारका लागि निर्वाचन खर्च सीमा तोकेको आयोगले सार्वजनिक गरेको छ। शुक्रबार दलहरूको छलफलमा आयोगले यो जानकारी दियो। वैशाख ३० मा हुने तोकिएको स्थानीय तह निर्वाचनका उम्मेदवारका लागि खर्च सीमा तोकिएको छ। महानगरपालिकाको प्रमुख\\उपप्रमुखका उम्मेदवारको अधिकतम खर्च सीमा ७ लाख ५० हजार निर्धारण गरिएको छ।</p>\r\n\r\n<p>त्यस्तै, उपमहानगरपालिकाको प्रमुख\\उपप्रमुख उठ्ने उम्मेदवारको अधिकतम ५ लाख ५० हजार खर्च सीमा तोकिएको छ। नगरपालिकाको प्रमुख\\उपप्रमुखका उम्मेदवारले ४ लाख ५० हजार र गाउँपालिका प्रमुख\\उपप्रमुखका उम्मेदवारले ३ लाख ५० हजार खर्च गर्न पाउनेछन्। महानगरपालिकाअन्तर्गत वडाध्यक्ष उम्मेदवारले ३ लाख, उपमहानगरपालिकाको वडाध्यक्षले २ लाख ५० हजार, नगरपालिकाको वडाध्यक्षले दुई लाख र गाउँपालिकाको वडाध्यक्ष उम्मेदवारलाई १ लाख ५०हजार खर्च सीमा निर्धारण भएको आयोगका प्रवक्ता शालिग्राम शर्मा&nbsp;पौडेलले बताए।</p>\r\n\r\n<p>यस्तै, महानगरपालिकामा वडा सदस्य उठ्न ३ लाख, उपमहानगरपालिकामा सदस्य उठ्न २ लाख ५० हजार, नगरपालिकामा सदस्य उठ्न २ लाख, गाउँपालिकामा सदस्य उठ्न १ लाख ५० हजार अधिकतम खर्चको सीमा निर्धारण गरिएको आयोगले जनाएको छ।&nbsp;</p>\r\n\r\n<p><strong>नेपालको संविधानमा&nbsp;राजनीतिक दल सम्बन्धी व्यवस्था &nbsp;</strong></p>\r\n\r\n<p>२६९. राजनीतिक दलको गठन, दर्ता र सञ्चालनः (१) समान राजनीतिक विचारधारा, दर्शन र कार्यक्रममा प्रतिबद्ध व्यक्तिहरूले धारा १७ को उपधारा (२) को खण्ड (ग) अन्तर्गत बनेको कानूनको अधीनमा रही राजनीतिक दल गठन गरी सञ्चालन गर्न र दलको विचारधारा, दर्शन र कार्यक्रमप्रति जनसाधारणको समर्थन र सहयोग प्राप्त गर्नका लागि त्यसको&nbsp;प्रचार र प्रसार गर्न, गराउन वा सो प्रयोजनका लागि अन्य आवश्यक काम गर्न सक्नेछन्।</p>\r\n\r\n<p>(२) उपधारा (१) बमोजिम गठन भएका राजनीतिक दलले कानून बमोजिमको कार्यविधि पूरा गरी निर्वाचन आयोगमा दल दर्ता गराउनु पर्नेछ।</p>\r\n\r\n<p>(५) कुनै राजनीतिक दलको नाम, उद्देश्य, चिन्ह वा झण्डा देशको धार्मिक वा साम्प्रदायिक एकतामा खलल पार्ने वा देशलाई विखण्डित गर्ने प्रकृतिको रहेछ भने त्यस्तो राजनीतिक दल दर्ता हुने छैन।</p>\r\n\r\n<p><strong>मौलिक हक र कर्तव्य&nbsp;</strong><br />\r\n१७. स्वतन्त्रताको हकः (१) कानून बमोजिम बाहेक कुनै पनि व्यक्तिलाई वैयक्तिक स्वतन्त्रताबाट वञ्चित&nbsp;गरिने छैन।&nbsp;</p>\r\n\r\n<p>(ग) राजनीतिक दल खोल्ने स्वतन्त्रता,&nbsp;</p>", "featuredImage": "/uploads/media/Electioncommission_20220312015851.jpg", "caption": null, "publishOn": "२८ फागुन २०७८", "videoLink": null, "isFeatured": false, "isBreakingNews": false, "isImportantNews": false, "categories": [{"id": 32, "name": "राजनीति", "alias": "politics"}, {"id": 62, "name": "अन्‍नपूर्ण हेडलाइन", "alias": "apheadline"}, {"id": 64, "name": "भर्खरै", "alias": "bharkharai"}]}, {"id": 198244, "title": "बढ्यो चुनावी गतिविधि", "slug": "bddhyo-cunaavii-gtividhi", "author": "राजेन्द्र कार्की", "province": "", "introText": null, "newsHighlights": null, "status": "DRAFT", "content": "<p><strong>जाजरकोट : </strong>निर्वाचन आयोगले स्थानीय तहको निर्वाचनको तयारी अगाडि बढाएसँगै जाजरकोटका राजनीतिक दलहरू गाउँ केन्द्रित भएका छन्। जिल्लाका प्रमुख राजनीतिक दलहरू यतिबेला घरदैलो अभियानमा व्यस्त छन्। नेकपा एमाले, नेपाली कांग्रेस, नेकपा (माओवादी केन्द्र) सहितका राजनीतिक दलका नेता प्रशिक्षणदेखि आमसभाको आयोजना गर्दै जिल्लाका सातै स्थानीय तहमा जुटेका छन्।&nbsp;</p>\r\n\r\n<p>संघ र प्रदेशमा सत्ता साझेदारी गरिरहेका दलहरू समेत आ–आफ्नै तरिकाले गतिविधि सञ्चालन गर्दै आएका छन्। जिल्लाको प्रमुख प्रतिपक्षी दल नेकपा एमाले बस्तीस्तरमै भेला र बैठकमा व्यस्त देखिन्छ। पार्टीले शिवालय गाउँपालिकाको पालिकास्तरीय कार्यक्रम गरेको थियो। यस्तै एमाले जाजरकोटले छेडागाड नगरपालिकास्तरीय आमसभा थलह बजारमा सम्पन्न गरेको छ। भर्खरै मात्र पार्टीको नयाँ नेतृत्व चयन गरेको नेकपा एमाले र नेपाली कांग्रेस यतिबेला संगठन विस्तार अभियानमा जुटेको छ।&nbsp;</p>\r\n\r\n<p>जिल्लाका प्रमुख राजनीतिक दलहरू गाउँमा अहिले आ–आफ्नै ढंगले चुनावी अभियानमा केन्द्रित छन्। सँगसँगै जिल्लाको पार्टी सचिवालय बनाउनका लागि सहयोग संकलन र भेटघाटलाई तीव्रता दिँदै आएका छन्। निर्वाचनमा दलले जनताको मन कसरी जित्ने विषयमा जिल्लाका राजनीतिक दल होमिएका छन्। नेकपा एमाले जाजरकोटले वडादेखि टोलसम्मै पार्टीका गतिविधि बढाइरहेकोे नेकपा एमालेका केन्द्रीय सदस्य चन्द्रप्रकाश घर्तीले बताए।&nbsp;<br />\r\nपुस अन्तिम साता जिल्ला अधिवेशन सम्पन्न भएपछि एमाले सक्रिय रहेको घर्तीले बताए। जिल्ला कमिटी बैठक सकेर पालिका हुँदै वडामा पुगेको उनको भनाइ छ। ‘स्थानीय तहको निर्वाचनको मिति तोकेलगत्तै उत्साहित बनेको एमाले र निर्वाचित जनप्रतिनिधि अहिले गाउँमा भेला, बैठक तथा संगठन विस्तार अभियानमा खटिएका छौँ’, उनले भने, ‘अहिले एमाले कसरी आफुले निर्वाचनमा विजयी हुने भन्ने रणनीतिक योजनाका साथ गाउँ पसेको छ, अहिलेसम्म सबै पालिकास्तरीय अधिवेशन सकेर एमाले गाउँ–गाउँमा पुगेको छ।’ एमाले जाजरकोटले पालिकास्तरीय जनभेटघाट तथा कार्यकर्ता भेला कार्यक्रम फागुन २१ गतेबाट सुरू गरिसकेको छ ।&nbsp;</p>\r\n\r\n<p>सत्ता साझेदार नेपाली कांग्रेस एक्लै चुनावी प्रचारमा जुटेको छ। नेपाली कांग्रेस जाजरकोटको फागुन १४ गते बसेको जिल्ला कार्य समितिको बैठकले जिल्लाका सातै स्थानीय तहमा प्रशिक्षण तथा भेटघाट कार्यक्रमको आयोजना गर्ने निर्णय भएको पार्टी सभापति बेदराज सिंहले बताए। सत्ता साझेदारीका कारण संगठनमा देखिएको अन्यौलले कांग्रेस अहिलेसम्म गाउँ केन्द्रीत भएको थिएन। केन्द्रको कुनै निर्णय नआएकोले एक्लै कांग्रेस अभियानमा होमिएको सिंहको भनाइ छ।&nbsp;</p>\r\n\r\n<p>निर्वाचन आयोगले निर्वाचनको तयारी अगाडि बढाएसँगै जिल्लाका सातै स्थानीय तहमा नेता तथा कार्यकर्ता सक्रिय रुपमा लागेको उनको भनाइ छ। ‘हामीले अहिलेसम्म ३ ओटा स्थानीय तहमा कार्यक्रम सम्पन्न गरेका छौं’, उनले भने, ‘जिल्लाका सातै स्थानीय तहमा भएका हाम्रा जनप्रतिनिधिका कामसम्बन्धी सन्देश नागरिकस्तरमा दिन लागिरहेका छौं।’ कतिपय स्थानीय तहमा भएका अनियमितताका विषयलाई समेत कांग्रेसले मूल एजेण्डाका रुपमा अगाडि सार्ने उनको भनाइ छ। प्रतिनिधिसभामा कुल संख्याको दुई तिहाई बहुमत पाएको कम्युनिष्टले कुनै काम गर्न नसकेकाले अबको विकास निर्माण कांग्रेसले गर्ने उनको दाबी थियो।</p>\r\n\r\n<p>कांग्रेस जाजरकोटले पनि फागुन २१ गतेदेखि पार्टी सभापती बेदराज सिंहको नेतृत्वमा जनभेटघाट तथा कार्यकर्ता भेला कार्यक्रम निर्धारण गरेको छ । यस्तै जिल्लाको कुशे गाउँपालिकामा नेपाली कांग्रेस जिल्ला कार्यसमितिको निर्णय अनुसार प्रत्येक वडा कार्यलय समेत स्थापनाको कार्यक्रम अगाडि बढाएको छ।&nbsp;</p>\r\n\r\n<p>सत्ता साझेदारी नेकपा माओवादी केन्द्रले जाजरकोट जिल्लाका सबै स्थानीय तहमा पालिकास्तरीय कार्यक्रम सम्पन्न गरेको माओवादी केन्द्रका अध्यक्ष ढकबिर रानाले बताए। पालिकास्तरीय प्रशिक्षण तथा वडा कमिटि समेत माओवादी केन्द्रले टुंगो लगाएको उनको भनाइ छ। जिल्लाका ७७ वडाबाट १० हजार ९ सय १० जना कार्य समितिमा सहभागी गराएको उनको दाबी छ। चुनावमा तालमेलको विषयमा कुनै केन्द्रीय निर्णय नआएकोले माओवादी केन्द्र एक्लै घर दैलोमा जुटेको छ।&nbsp;</p>\r\n\r\n<p>यस्तैै एकीकृत समाजवादी पार्टी जाजरकोटले स्थानीय तहको निर्वाचन केन्द्रित गाउँमा आफ्ना गतिविधि बढाउँदै आएको छ। जिल्लाका सबै वडा र टोलमा भेला गर्दै अन्य पार्टी अनुसार समाजवादी पार्टी अगाडि बढेको समाजवादीका जिल्ला उपाध्यक्ष कमान खड्काले बताए। सरकारले स्थानीय तहको निर्वाचनको घोषणा गरेसँगै जाजरकोट जिल्लामा समाजवादी पार्टीले कसैसँग सहकार्य नगर्ने उनको भनाइ छ। हाम्रो तालमेल जनतासँग हुन्छ। उनले भने, व्यक्तिलाई बोकेर गठबन्धन गर्न सकिँदैन। भेरी नगरपालिकाबाट मेयरमा मैले जितेर समाजवादीको विजयको सुरुवात गर्छु।</p>\r\n\r\n<p>जिल्लामा ३ ओटा स्थानीय तहको प्रमुख जित्ने खड्काको दाबी छ। स्थानीय तह पुनः जनप्रतिनिधिविहीन हुने अवस्थाको अन्त्य भएकोले भेरी नगरपालिकामा एक्लै चुनावमा होमिने खड्काले बताए। जाजरकोटमा जनप्रतिनिधिसँगै राजनीतिक दल र आम जनतामा निर्वाचनको मिति घोषणाले उत्साह छाएको छ। पुनः स्थानीय तहको सत्ता कर्मचारीकै हातमा पुग्ने होकी भन्ने पिरलो स्थानीय तहको निर्वाचन मिति घोषणासँगै हटेर गएको छ।</p>", "featuredImage": "/uploads/media/uml_20220312014445.jpg", "caption": null, "publishOn": "२८ फागुन २०७८", "videoLink": null, "isFeatured": false, "isBreakingNews": false, "isImportantNews": false, "categories": [{"id": 32, "name": "राजनीति", "alias": "politics"}, {"id": 62, "name": "अन्‍नपूर्ण हेडलाइन", "alias": "apheadline"}, {"id": 64, "name": "भर्खरै", "alias": "bharkharai"}]}]