[{"id": 198756, "title": "विप्लवलाई सहभागी गराउने नाममा स्थानीय चुनाव सारे आन्दोलनको आँधीबेहरी ल्याउँछौं : महेश बस्नेत", "slug": "viplvlaaii-shbhaagii-graaune-naammaa-sthaaniiy-cunaav-saare-aandolnko-aandhiibehrii-lyaaunchaun-mhesh-bsnet", "author": "अन्नपूर्ण", "province": "", "introText": null, "newsHighlights": null, "status": "DRAFT", "content": "<p><strong>काठमाडौं:</strong> नेकपा एमालेका नेता एवं युवा संघका इन्चार्ज महेश बस्नेतले निर्धारित मितिमै स्थानीय तहको निर्वाचन सम्पन्न हुनुपर्ने बताएका छन्। युवा संघको बृहत् युवा प्रशिक्षण कार्यक्रमलाई सम्बोधन गर्दै नेता बस्नेतले निर्वाचन सार्ने षडयन्त्र एमालेलाई मन्जुर नभएको बताएका हुन्।&nbsp;</p>\r\n\r\n<p>नेत्रविक्रम चन्द ‘विप्लव’को पार्टी निर्वाचनमा भाग लिनु खुसीको कुरा भए पनि विप्लवलाई सहभागी गराउने नाममा चुनाव सार्ने कार्य अस्वीकार्य भएको उनको भनाइ छ।</p>\r\n\r\n<p>‘विप्लव चुनावमा सहभागी हुनु खुसीको कुरा हो। केपी ओलीले सीके राउतसँगै विप्लवलाई शान्तिको मार्गमा ल्याएको हो,’ उनले भने, ‘तर विप्लवलाई ल्याउने नाममा चुनाव सार्ने कुरा गर्न पाइँदैन।’</p>\r\n\r\n<p>विप्लवले निर्वाचनमा भाग लिने निर्णय गरे गठबन्धन सरकारले चुनाव सार्न निर्वाचन आयोगलाई आग्रह गर्ने कुरा सुनिएको भन्दै नेता बस्नेतले थपे, ‘यो कुरा निर्वाचन आयोगले अस्वीकार गरोस्। वैशाख ३० गते हुने निर्वाचन एक मिनेट पनि सार्न पाइँदैन। होइन भने हामी सडकमा उत्रिन्छौं।’</p>\r\n\r\n<p>बस्नेतले स्थानीय तहका जनप्रतिनिधि फेरि उम्मेदवार बन्न अगावै राजीनामा दिनुपर्ने प्रावधान पनि सच्याउन निर्वाचन आयोगको ध्यानाकर्षण गराए। ‘दोहोर्‍याएर भाग लिन जनप्रतिनिधिले राजीनामा दिनुपर्ने कुरा ठिक छैन। प्रधानमन्त्री र मन्त्रीले चुनाव लड्न राजीनामा दिनुनपर्ने, जनतासँग प्रत्यक्ष सरोकार राख्ने स्थानीय जनप्रतिनिधिले राजीनामा गर्न लगाएर संविधानप्रदत अधिकार आयोगले खोस्न पाउँदैन। तत्काल सच्याओस्,’ उनले भने।</p>\r\n\r\n<p>उनले अहिले अर्थतन्त्र धराशायी भएको र अर्थतन्त्र धराशायी भएको टिप्पणी गरे। चुनावी गठबन्धनलाई लिएर माओवादी अध्यक्ष प्रचण्डले दोहोरो चरित्र देखाएको भन्दै उनले एमालेले कुनै हालतमा नस्वीकार्ने बताए। ‘कांग्रेसतिर फर्केर एमालेसँग मिल्छौं। केपी ओलीले नबोलाए पनि जान्छौं भनेर कांग्रेसलाई तर्साउने भन्ने। एमालेतिर फर्केर कांग्रेससँग तालमेल गर्छु भनेर धाक लगाउने गरेका छन्। एमालेले अब माधव नेपाल र प्रचण्डलाई बोलाउँदैन। जिताउँदैन,’ उनले भने।&nbsp;</p>\r\n\r\n<p>उनले सर्वोच्च अदालतका न्यायाधीशलाई निष्पक्ष भूमिका निर्वाह गर्न र सत्ताको स्वार्थ तथा प्रभावमा फैसला नगर्न आग्रह गरे। ‘न्यायाधीशज्यूहरुलाई भन्न चाहन्छु, प्रचण्डजस्तो हत्यारा, माधव नेपालजस्तो हतिहारा, शेरबहादुरजस्तो अलच्छिनी, पंगु, असक्षमका कुरा सुनेर बहकिनुभयो भने एमालेले न्याय कायम गर्न जस्तोसुकै कदम चाल्न सक्छ। आवश्यक पर्यो भनेर आन्दोलनको आँधीबेहरी ल्याउँछौं,’ उनले भने। &nbsp;&nbsp;&nbsp;</p>", "featuredImage": "/uploads/media/MaheshBasnet1_20220213130313.jpg", "caption": null, "publishOn": "०५ चैत २०७८", "videoLink": null, "isFeatured": false, "isBreakingNews": false, "isImportantNews": false, "categories": [{"id": 32, "name": "राजनीति", "alias": "politics"}, {"id": 64, "name": "भर्खरै", "alias": "bharkharai"}]}, {"id": 198668, "title": "निर्वाचन आचारसंहिता : चुनाव प्रचारसम्बन्धी के छ व्यवस्था ?", "slug": "nirvaacn-aacaarsnhitaa-cunaav-prcaarsmbndhii-ke-ch-vyvsthaa", "author": "अन्नपूर्ण", "province": "", "introText": null, "newsHighlights": null, "status": "DRAFT", "content": "<p><strong>काठमाडौं</strong> &nbsp;: निर्वाचन आयोगले रातको समयमा चुनाव प्रचार गर्न नपाइने नियम बनाएको छ। बिहान ८ देखि साँझ ७ बजेसम्म मात्रै चुनावी कार्यक्रम सञ्चालन गर्न पाइने आयोगले जारी गरेको आचारसंहितामा उल्लेख छ।&nbsp;</p>\r\n\r\n<p>राजपत्रमा बिहीबार प्रकाशित आचारसंहिता केही दिनमै लागू हुने आयोग प्रवक्ता शालिग्राम शर्मा पौडेलले बताए। ‘जुलुस, आमसभा, भेला वा प्रचार–प्रसारका काम गर्दा बिहान ८ बजेदेखि साँझ ७ बजेसम्म मात्रै गर्नुपर्ने,’ आचारसंहितामा लेखिएको छ।&nbsp;<br />\r\nस्थानीय प्रशासनको अनुमति लिएर मात्र राजनीतिक दल र तिनका भ्रातृसंगठनले सार्वजनिक स्थलमा जुलुस, आमसभा, कोणसभा वा बैठक गर्न पाउने भएका छन्। राजनीतिक दल वा उम्मेदवारले निर्वाचन चिह्न अंकित ज्याकेट, टोपी, गम्छा, टिसर्ट, कमिज, माक्स लकेट उत्पादन र प्रयोग गर्न नपाइने आचारसंहितामा उल्लेख छ। घरधनीको स्वीकृति नलिई कसैको घरमा पनि राजनीतिक गतिविधि वा प्रचार–प्रसार गर्न नपाइने आयोगको नियम छ।&nbsp;[related_news]</p>\r\n\r\n<p>आयोगले निर्वाचनमा सामाजिक सञ्जालको दुरुपयोग गर्न नहुने आचारसंहिता बनाएको छ। सामाजिक सञ्जालमा गलत, भ्रामक, वा द्वेषपूर्ण सूचना प्रवाह गर्न नपाइने जनाइएको छ। निर्वाचनमा प्रभाव पार्ने उद्देश्यले झुटा साइट बनाउन नपाइने आयोगले स्पष्ट पारेको छ। निर्वाचनलाई प्रभाव पार्ने उद्देश्यले सामाजिक सञ्जालमा होच्याउने, अपमान गर्ने, द्वेषपूर्ण भाषण (हेट स्पिच) जस्ता भ्रामक टिकाटिप्पणी गर्न नहुने आचारसंहितामा उल्लेख छ।&nbsp;</p>\r\n\r\n<p>उम्मेदवार मनोनयनको समयदेखि राजनीतिक दल वा उम्मेदवारको मत सर्वेक्षण गर्न वा प्रकाशन गर्न नपाइने आचारसंहिता आयोगले सञ्चारमाध्यमका लागि बनाएको छ। निर्वाचन प्रचारमा १८ वर्षमुनिका बालबालिका प्रयोग गर्न पाइने छैन।&nbsp;<br />\r\nआयोगले चुनावमा हेलिकप्टर प्रयोग गर्न दिने भनेको छ। ‘राजनीतिक दलले प्रचार–प्रसारका लागि आफ्नो तर्फबाट दुई जना मुख्य प्रचारकको नाम आयोगमा बुझाउनुपर्ने र आयोगले अनुमति दिएका मुख्य प्रचारकले मात्रै हेलिकप्टर सेवा प्रयोग गर्न सक्ने,’ आचारसंहितामा लेखिएको छ।&nbsp;</p>\r\n\r\n<p><strong>खर्चको विवरण पेस गर्नुपर्ने</strong></p>\r\n\r\n<p>उम्मेदवारले बैंकमार्फत मात्रै रकम खर्च गर्नुपर्ने, २५ हजार बढी आर्थिक आर्थिक सहयोग लिँदा बैंक तथा वित्तीय संस्थामार्फत लिनुपर्ने र खर्चको विवरण पेस गर्नुपर्ने आचारसंहितामा छ। स्थानीय तहका बहालवाला पदाधिकारीहरू आगामी चुनावमा उम्मेदवार बन्ने भए मनोनयन गर्नु अघि पदबाट राजीनामा दिनुपर्ने आयोगले नियम बनाएको छ।&nbsp;</p>", "featuredImage": "/uploads/media/politics_nepal_20200612083324.jpg", "caption": null, "publishOn": "०४ चैत २०७८", "videoLink": null, "isFeatured": false, "isBreakingNews": false, "isImportantNews": false, "categories": [{"id": 32, "name": "राजनीति", "alias": "politics"}]}, {"id": 198611, "title": "नेकपा एसले संगठन निर्माणको अभियानलाई चुनाव प्रचारमा जोड्ने, प्रदेशमा खटायो अनुगमन टोली", "slug": "nekpaa-esle-sngtthn-nirmaannko-abhiyaanlaaii-cunaav-prcaarmaa-joddne-prdeshmaa-khttaayo-anugmn-ttolii", "author": "अन्नपूर्ण", "province": "", "introText": null, "newsHighlights": null, "status": "DRAFT", "content": "<p><strong>काठमाडौं: </strong>नेकपा एकीकृत समाजवादीको बैठकले संगठन निर्माणको अभियानलाई चुनाव प्रचारमा जोड्ने निर्णय गरेको छ।</p>\r\n\r\n<p>पार्टीको बिहीबार बसेको सचिवालय बैठकले स्थानीय निर्वाचन अघि संगठनको वास्तविकता पहिचान गर्न सातै प्रदेशमा अनुगमन टोली गठन गरेको हो।</p>\r\n\r\n<p>जसअन्तर्गत् प्रदेश एकमा पार्टी उपाध्यक्ष प्रमेश हमाल, मधेश प्रदेशमा उपमहासचिव जगन्नाथ खतिवडा, बागमती प्रदेशमा गंगालाल तुलाधर, गण्डकी प्रदेशमा जयन्ती राई, लुम्बिनी प्रदेशमा विजय पौडेल, कर्णाली प्रदेशमा बेदुराम भुसाल र सुदूरपश्चिम प्रदेशमा रामचन्द्र झा रहेका छन् ।</p>\r\n\r\n<p>पार्टीका प्रवक्ता खतिवडाकाअनुसार स्थानीय तहको निर्वाचनलाई ध्यान दिँदै टिकट वितरणको मापदण्ड बनाउने कार्य जारी रहेको बताए। उनले भने, ‘विगतको प्रचलनलाई हेर्दा महानगर, उपमहानगरमा केन्द्रले बढी ध्यान दिनेछ। प्रतिस्पर्धा गर्ने उम्मेदवारहरुको नाम टुंग्याउन गृहकार्य भइरहेको छ।’</p>", "featuredImage": "/uploads/media/madhav-nepal-nekapa-yes-cc_20220310100616.jpg", "caption": null, "publishOn": "०३ चैत २०७८", "videoLink": null, "isFeatured": false, "isBreakingNews": false, "isImportantNews": false, "categories": []}, {"id": 198606, "title": "चुनाव चिह्न कलमले निर्वाचनमा कमाल गर्छ : अध्यक्ष नेपाल", "slug": "cunaav-cihn-klmle-nirvaacnmaa-kmaal-grch-adhykss-nepaal", "author": "अन्नपूर्ण", "province": "", "introText": null, "newsHighlights": null, "status": "DRAFT", "content": "<p><strong>काठमाडौं:</strong> नेकपा एकीकृत समाजवादीका अध्यक्ष माधवकुमार नेपालले स्थानीय तहको निर्वाचनमा चुनाव चिह्न कलमले कमाल गर्ने बताएका छन्।</p>\r\n\r\n<p>एकीकृत समाजवादीले गरेको होली कार्यक्रमलाई सम्बोधन गर्दै नेपालले आगामी निर्वाचनमा चुनाव चिह्न कलमले अत्यधिक मतका साथ विजयी हासिल गर्ने बताएका हुन्।</p>\r\n\r\n<p>उनले भने, ‘पार्टीको सामथ्र्य निर्वाचनमा पनि देखिने भएकाले यसमा केन्द्रीत हुन सबैलाई आग्रह गर्दछु। आफूहरुलाई खिसिट्युरी गर्नेहरुको हरिविजोग आगामी चुनावमा हुन्छ।’</p>\r\n\r\n<p>पार्टीको शक्ति चुनावी मैदानमा देखिने भन्दै आउने चुनावले जनतालाई फैसला गर्ने अधिकार दिएको बताए।</p>", "featuredImage": "/uploads/media/madhav-nepal_20211226120334.jpg", "caption": null, "publishOn": "०३ चैत २०७८", "videoLink": null, "isFeatured": false, "isBreakingNews": false, "isImportantNews": false, "categories": [{"id": 32, "name": "राजनीति", "alias": "politics"}]}, {"id": 198577, "title": "प्रचण्डको गृहजिल्लामा रेखा थापा राप्रपाको चुनावी कमाण्डर, झापाको जिम्मा विक्रम पाण्डेलाई", "slug": "prcnnddko-grhjillaamaa-rekhaa-thaapaa-raaprpaako-cunaavii-kmaannddr-jhaapaako-jimmaa-vikrm-paannddelaaii", "author": "अन्नपूर्ण", "province": "", "introText": null, "newsHighlights": null, "status": "DRAFT", "content": "<p><strong>काठमाडौं : </strong>राष्ट्रिय प्रजातन्त्र पार्टी (राप्रपा)ले स्थानीय तहको निर्वाचन तयारीका लागि देशभर केन्द्रीय प्रतिनिधि खटाएको छ।</p>\r\n\r\n<p>बुधबार बसेको केन्द्रीय पदाधिकारी बैठकले निर्वाचन केन्द्रीत कार्यक्रम सञ्चालन गर्न, जिल्ला कार्य समितिको बैठक गराउन, जिल्लाको संगठनात्मक अवस्था, उम्मेदवार छनोट, विभिन्न अभियानका लागि केन्द्रीय प्रतिनिधि खटाउने निर्णय गरेको छ।</p>\r\n\r\n<p>राप्रपाले नेकपा माओवादी केन्द्रका अध्यक्ष पुष्पकमल दाहाल ‘प्रचण्ड’को गृहजिल्ला चितवनको चुनावी कमाण्डर अभिनेत्री रेखा थापालाई तोकेको छ। केन्द्रीय सदस्यसमेत रहेकी थापाले चितवनको कमाण्ड सम्हाल्दै चुनावी प्रचारमा होमिने छिन्।</p>\r\n\r\n<p>त्यसैगरी एमाले अध्यक्ष केपी ओली एवं राप्रपा अध्यक्ष राजेन्द्र लिङ्देनकै गृहजिल्ला झापाको जिम्मेवारी उपाध्यक्ष विक्रम पाण्डेलाई दिइएको छ। चितवनमा प्रचण्डलाई चुनौती दिने पाण्डेले ओलीको प्रभाव रहेको झापामा राप्रपाको पक्षमा माहोल सिर्जना गर्नेछन्।</p>\r\n\r\n<p>प्रवक्ता ज्ञानेन्द्र शाही कालिकोटमा खटिनेछन्। प्रधानमन्त्री एवं कांग्रेस सभापति शेरबहादुर देउवाको गृहजिल्ला डडेल्धुरामा प्रेम बलायरलाई खटाइएको छ। माधव नेपालको गृहजिल्ला रौतहटमा रामप्रताप साह (भोला)लाई खटाइएको छ। &nbsp;</p>\r\n\r\n<p>स्थानीय तहको निर्वाचन केन्द्रीत कार्यक्रम सञ्चालन गर्न, जनजागरण, आफ्नो टोलमा पुगौं, घरदैलो अभियान र जनताको माझमा राप्रपा कार्यक्रम सञ्चालन गर्न केन्द्रीय प्रतिनिधि खटाउने निर्णय गरिएको प्रवक्ता मोहन श्रेष्ठले जानकारी दिए।</p>\r\n\r\n<p>उनकाअनुसार चैत २८ गते देशका सबै जिल्लाका सदरमुकाममा एकैदिन जनताको माझमा राप्रपा, घरदैलो अभियानको शुभारम्भ गरिनेछ। जिल्लाका सदरमुकाममा गरिने शुभारम्भ कार्यक्रम गर्दा साना ठूला आमसभा, कोणसभा गरिनेछ।</p>\r\n\r\n<p><strong>जिल्ला खटाइएका केन्द्रीय प्रतिनिधि :</strong></p>\r\n\r\n<p>विक्रम पाण्डे झापा, राजेन्द्र गुरुङ्ग उदयपुर, रविन चाम्लिङ्ग सोलुखुम्बु, अर्जुन राई ओखलढुङ्गा, राम थापा मोरङ्ग, भक्ति प्रसाद सिटौला इलाम, गोपाल प्रसाद पौडेल पाँचथर, हरि प्रसाद घिमिरे तेह्रथुम, सगुनसुन्दर लावती ताप्लेजुङ्ग, गोपाल दाहाल धनकुटा, प्रल्हाद प्रसाद साह सुनसरी, पदम बहादुर तामाङ भोजपुर, दिनेश कुमार साह संखुवासभा, मोहन प्रसाद यादव धनुषा, शत्रुघन महासेठ सप्तरी, रामप्रताप साह (भोला) रौतहट, मनोज मल्ल ठकुरी महोत्तरी, भरत गिरी सर्लाही, विरेन्द्र प्रसाद लाल कर्ण सिराह, राजनारायण प्रसाद साह पर्सा, किशोर बहादु कार्की बारा, बुद्धिमान तामाङ नुवाकोट, रोशन कार्की काठमाडौं, भुवन पाठक भक्तपुर, प्रकास रिमाल धादिङ्ग, विक्रम बहादुर थापा ललितपुर, रविन्द्र प्रताप शाह सिन्धुपाल्चोक, दिपक कुमार राई रसुवा, भरत प्रसाद पाठक दोलखा, रेखा थापा चितवन, रिना गुरुङ्ग मकवानपुर, प्रविण कुमार थोकर रामेछाप, हेमजंग गुरुङ्ग नवलपुर, डा. महेन्द्र बहादुर कार्की गोरखा, मोहन श्रेष्ठ तनहुँ, भिम प्रसाद गौचन बाग्लुङ्ग, रामराजा कोइराला लमजुङ्ग, पञ्चराम गुरुङ्ग कास्की, हिक्मतजंग कार्की अर्घाखाँची, ध्रुब बहादुर रायमाझी गुल्मी, निलकण्ठ काफ्ले नवलपरासी, प्रदिप कुमार उदय कपिलवस्तु, मेनुका खाँड के.सी. स्याङजा, प्रेम बहादुर भण्डारी बर्दिया, डा. धवल शम्शेर राणा दाङ, गीता बस्नेत बाँके, दिपक कुवँर क्षेत्री म्याग्दी, धन बहादुर बुढा जुम्ला, ज्ञानेन्द्र शाही कालिकोट, मुकुन्द श्याम गिरी दैलेख, कुन्ती कुमारी शाही सुर्खेत, धनसुर शाही जाजरकोट, जनक बहादुर सिंह रुकुम पश्चिम, धर्मराज जोशी कैलालाी, जयन्त चन्द कञ्चनपुर, तीर्थराज चटौत दार्चुला, पूर्ण बहादुर चन्द बैतडी, बसन्ती शाही अछाम, प्रेम बलायर डडेल्धुरा, गोविन्द खडायत डोटी, विजय खडका सिन्धुली, उदय पोखरेल पर्वत, ऋषिराज देवकोटा सल्लान, मिना स्वर्णकार रुकुम पूर्व, दामोदर भण्डारी रोल्पा, ध्रुब बहादुर प्रधान रुपन्देही, भरत चन्द पाल्पा, देवी पौडेल घिमिरे प्यूठान, जेम्स हिराचन मुस्ताङ, भुजुङ गुरुङ्ग मनाङ ।</p>", "featuredImage": "/uploads/media/rekha-thapa_20220302060810.jpg", "caption": null, "publishOn": "०२ चैत २०७८", "videoLink": null, "isFeatured": false, "isBreakingNews": false, "isImportantNews": false, "categories": [{"id": 32, "name": "राजनीति", "alias": "politics"}, {"id": 64, "name": "भर्खरै", "alias": "bharkharai"}]}, {"id": 198574, "title": "राप्रपा नेपालले 'तीर' लाई  किन बनायो चुनाव चिन्‍ह ?", "slug": "raaprpaa-nepaalle-tiir-laaii-kin-bnaayo-cunaav-cinh", "author": "अन्नपूर्ण", "province": "", "introText": null, "newsHighlights": null, "status": "DRAFT", "content": "<p><strong>काठमाडौं : </strong>राष्ट्रिय प्रजातन्त्र पार्टी(राप्रपा) नेपालले अगामी स्थानीय तहको चुनावमा चुनाव चिन्ह 'तीर' पाएको छ। राप्रपा नेपालका अध्यक्ष कमल थापाले चुनाव चिन्ह 'तीर' पाएको फेसबुक मार्फत जनाएका छन्। उनले फेसबुकमा लेखेका छन्, 'राप्रपा नेपालको चुनाव चिन्ह \"तीर\" सनातन संस्कृति एवं पौराणिक मान्यतामा \"तीर\" लाई शक्ति, बहादुरी र लगनशीलताको प्रतिक मानिन्छ। अहिले हामीलाई चाहिएको त्यहिँ हो। \"तीर\" मा प्राप्त हुने प्रत्येक मत सकारात्मक परिवर्तनको आधार हुनेछ।'&nbsp;</p>\r\n\r\n<p>त्यस्तै राप्रपा नेपालका प्रवक्ता रहेका सुरेश अचार्यले लेखेका छन्, 'राप्रपा नेपालले निर्वाचन आयोगबाट चुनाव चिन्ह \"तीर\" पाएको छ। \"तीर\" को सनातन हिन्दुधर्म, सँस्कृति र प्रकृति पूजनमा गहन महत्व रहेको छ।‌ यो चुनाव चिन्ह-सनातन धर्म पुनस्थापना गर्ने राप्रपा नेपालको कार्यनीतिको कार्यान्वयनमा महत्वपूर्ण रहने विश्वास बढाएको छ।'</p>\r\n\r\n<p>थापा नेतृत्वको राप्रपा नेपालको यस अघि चुनाव चिन्ह गाई रहेको थियो। पशुपति शमशेर जबरा नेतृत्वको राप्रपासँग पार्टी एकता भएपछि राप्रपा बन्दा चुनाव चिन्ह हलो राखिएको थियो।</p>\r\n\r\n<p><br />\r\n&nbsp;</p>", "featuredImage": "/uploads/media/terrr_20220316134335.jpg", "caption": null, "publishOn": "०२ चैत २०७८", "videoLink": null, "isFeatured": false, "isBreakingNews": false, "isImportantNews": false, "categories": [{"id": 34, "name": "समाज", "alias": "social"}, {"id": 64, "name": "भर्खरै", "alias": "bharkharai"}]}, {"id": 198573, "title": "राप्रपाले बनायो उम्मेदवार छनोट मापदण्ड, स्थानीय चुनावमा को को लड्न पाउँछन् ?", "slug": "raaprpaale-bnaayo-ummedvaar-chnott-maapdnndd-sthaaniiy-cunaavmaa-ko-ko-lddn-paaunchn", "author": "अन्नपूर्ण", "province": "", "introText": null, "newsHighlights": null, "status": "DRAFT", "content": "<p><strong>काठमाडौं : </strong>राष्ट्रिय प्रजातन्त्र पार्टी (राप्रपा)ले स्थानीय तहको निर्वाचनका लागि उम्मेदवार छनोट मापदण्ड बनाएको छ।</p>\r\n\r\n<p>बुधबार बसेको केन्द्रीय पदाधिकारी बैठकले पारित गरेको स्थानीय तह निर्वाचन निर्देशिका–२०७८ मा उम्मेदवार छनोट मापदण्ड उल्लेख गरिएको छ।</p>\r\n\r\n<p>जसमा उम्मेदवार छनोट गर्दा सम्बन्धित तहमा लोकप्रिय, उच्च नैतिक चरित्र भएको, सामाजिक क्षेत्रमा क्रियाशील, विकास निर्माण र रचनात्मक कार्यमा सक्रिय रहेको, विगतका निर्वाचनमा पार्टी र पार्टीका उमेदवारका पक्षमा सक्रियतापूर्वक कार्य गरेको, पार्टीद्वारा सञ्चालन गरिएका विभिन्न कार्यक्रम, अभियान र आन्दोलन लगायतका गतिविधिमा सक्रिय भूमिका निर्वाह गरेको, प्रचलित कानुनले उम्मेदवार हुन योग्य भएको र सुशासनमा प्रतिबद्धता हुनुपर्ने उल्लेख छ।</p>\r\n\r\n<p>त्यसैगरी पार्टीको सक्रिय सदस्य नरहेको तर कुनै राजनीतिक दल राप्रपामा समाहित भएको, एकीकरण भएको, अन्य राजनीतिक दलमा सक्रिय भइ निर्वाचनका बेला राप्रपामा प्रवेश गरि निर्वाचनमा उमेदवार बन्न चाहेको अवस्थामा सम्बन्धित स्थानीय तह परिचालन समितिले निर्णय गरेबमोजिम हुने व्यवस्था गरिएको छ।</p>\r\n\r\n<p>उम्मेदवार छनोट गर्न वडा तहको सम्बन्धित जिल्ला अध्यक्षको अध्यक्षतामा गठित उम्मेदवार छनोट समितिले, नगरपालिकाका प्रमुख, उपप्रमुख र गाउँपालिकाका अध्यक्ष र उपाध्यक्ष पदको उम्मेदवारको निर्णय सम्बन्धित प्रदेश अध्यक्षको अध्यक्षतामा गठित उम्मेदवार छनोट समितिले र उपमहानगरपालिका, महानगरपालिकाका प्रमुख, उपप्रमुख केन्द्रले छनोट गर्ने निर्णय गरिएको छ।</p>\r\n\r\n<p>निर्देशिकामा केन्द्रीय तहमा र प्रदेश, जिल्ला, प्रतिनिधि सभा निर्वाचन क्षेत्रमा गठन गरिने स्थानीय तह निर्वाचन परिचालन समितिको काम, कर्तव्य र अधिकार निर्धारण गरिएको छ।</p>", "featuredImage": "/uploads/media/rpp_20220210084339.jpg", "caption": null, "publishOn": "०२ चैत २०७८", "videoLink": null, "isFeatured": false, "isBreakingNews": false, "isImportantNews": false, "categories": [{"id": 32, "name": "राजनीति", "alias": "politics"}]}, {"id": 198563, "title": "गठबन्धनको आश गरेर चुनाव जित्ने सोंच दिमागबाट हटाऔं : प्रचण्ड", "slug": "gtthbndhnko-aash-grer-cunaav-jitne-sonc-dimaagbaatt-httaaaun-prcnndd", "author": "अन्नपूर्ण", "province": "", "introText": null, "newsHighlights": null, "status": "DRAFT", "content": "<p><strong>काठमाडौं:</strong> नेकपा माओवादी केन्द्रका अध्यक्ष पुष्पकमल दाहाल ‘प्रचण्ड’ले गठबन्धन गरेरमात्र चुनाव जित्न नसकिने बताएका छन्।</p>\r\n\r\n<p>माओवादी केन्द्रको उपत्यका विशेष समन्वय समिति, सम्पर्क समन्वय समिति र प्रवास समन्वय समितिको बुधबार आयोजित प्रशिक्षण कार्यक्रममा बोल्दै प्रचण्डले गठबन्धनको आश गरेर चुनाव जित्ने सोंच नराख्न पार्टीपंक्तिलाई आग्रह गरेका हुन्।</p>\r\n\r\n<p>प्रचण्डले भने, ‘गठबन्धनको आश गरेर चुनाव जितौला र खाउँला भन्ने दिमागबाट हटाइदिनुस्। आफ्नै खुट्टामा, आफ्नै तागतको बलमा चुनाव जित्छौं भन्ने आत्मविश्वासको साथ हामी अगाडि बढ्नुपर्छ।’</p>\r\n\r\n<p>एमसीसीका कारण माओवादीलाई सिध्याउन खोजेको उनले आरोप लगाए। ‘एमसीसीले पार्टी फुट्ने भन्दै खुसी भएका थिए। तर, हामी सँगै कार्यक्रममा हिडिरहेका छौं। त्यसैले अहिले दिमागबाट गठबन्धन हटाइदिनुस्, बरु जनतामाझ जाउँ, घाइते, वेपत्ता, शहीद परिवारमा जाऔं। अबको दुई महिना हरेक दिन जनतामाझ जाने संकल्प गरौं,’ उनले भने।</p>\r\n\r\n<p>अध्यक्ष प्रचण्डले केपी शर्मा ओलीको कार्यशैलीका कारण नेकपाको एकता टिक्न नसकेको आरोप लगाए। उनले भने, ‘ओलीले नायक हुने अवसर गुमाए। प्रतिक्रान्ति गरेर एकीकृत हुँदै गरेको कम्युनिस्ट आन्दोलनमा विभाजन ल्याएर खलनायक भए।’</p>\r\n\r\n<p>सबैभन्दा पहिला आफ्नै खुट्टामा उभिएर निर्वाचन जित्ने माओवादी नीति भएको उनको भनाइ थियो।</p>", "featuredImage": "/uploads/media/prachanda111_20220316115116.jpg", "caption": null, "publishOn": "०२ चैत २०७८", "videoLink": null, "isFeatured": false, "isBreakingNews": false, "isImportantNews": false, "categories": [{"id": 32, "name": "राजनीति", "alias": "politics"}]}, {"id": 198504, "title": "कांग्रेस एक्लै चुनावी अभियानमा", "slug": "kaangres-eklai-cunaavii-abhiyaanmaa", "author": "राधा खनाल", "province": "", "introText": null, "newsHighlights": "‘घरघर जाऔं, कांग्रेस जिताऔं’ अभियान", "status": "DRAFT", "content": "<p><strong>काठमाडौं :</strong> नेपाली कांग्रेसको एक महिने ‘घरघर जाऔं, कांग्रेस जिताऔं’ अभियान सुरु भएको छ। वैशाख ३० गते हुने स्थानीय तहको चुनावको तयारीका कांग्रेसले उक्त घरदैलो अभियान सुरु गरेको हो।&nbsp;</p>\r\n\r\n<p>आइतबारदेखि सुरु भएको अभियान चैत&nbsp;२९ गतेसम्म हुने भएको छ। कांग्रेसका केन्द्रीय सदस्यहरू सबै जिल्लामा गएर ‘चुनाव आयो’ भन्दै कांग्रेस जगाउन जनताका घरदैलोमा पुगेका छन्। यद्यपि, चुनावमा भने एक्लै जाने कि गठबन्धनमा यसबारे ठोस निर्णय भने बनाइसकेको छैन।&nbsp;</p>\r\n\r\n<p>कांग्रेसका महामन्त्री विश्वप्रकाश शर्माले चैतको तेस्रो साता बस्ने केन्द्रीय समिति बैठकले गठबन्धनका विषयमा निर्णय गर्ने बताए। ‘टोल, वडा तहबाट आएको राय र सुझावअनुसार गठबन्धन गर्ने नगर्ने टुंगो लाग्छ,’ उनले भने, ‘यो अभियान जनतामाझ गएर कांग्रेस र एमसीसीबारेका भ्रम चिर्न गरिएको हो।’ त्यस्तै, कांग्रेस प्रवक्ता प्रकाशशरण महतले स्थानीय तहमा फोकस हुन जरुरी भएकोले जनताका घरदैलोमा पुग्न खोजेको बताए। कांग्रेसले ७७ जिल्लामा ७७ केन्द्रीय सदस्य पठाएको छ भने प्रदेश कार्यसमितिहरूले पनि प्रतिनिधि खटाएका छन्।</p>\r\n\r\n<ul>\r\n\t<li>‘चुनावमा गठबन्धनमै जाने कि नजाने निर्णय पछि हुन्छ’&nbsp;</li>\r\n\t<li>घरदैलो अभियान चैत&nbsp;२९ गतेसम्म हुने</li>\r\n</ul>\r\n\r\n<p>प्रधानमन्त्री एवं कांग्रेस सभापति शेरबहादुर देउवाले स्थानीय चुनाव निर्धारित समयमै हुनेमा कुनै शंका नगरी जनताका घरदैलामा पुग्न केन्द्रीय सदस्यहरूलाई आग्रह गरेका थिए। ‘गठबन्धन दलहरूप्रति उग्र हुने काम छैन। प्रमुख प्रतिपक्ष एमालेको विरोधमा पनि नखनिनुहोस्,’ बैठकमा देउवाले भनेका थिए। एमसीसी सम्झौताका विषयमा उठेका भ्रम निवारण र पार्टीको महाधिवेशनका बेला तल्ला तहसम्मै भएको गुटगत प्रवृत्ति मेट्ने प्रयास हुने उपसभापति धनराज गुरुङले बताए। अभियानका लागि पठाइएका नेताहरू टोलदेखि वडा–वडामा पुगेर कांग्रेस जिताउने अभियानमा लागिपरेको शीर्ष नेता कृष्णप्रसाद&nbsp;सिटौलाले बताए।&nbsp;</p>\r\n\r\n<p>कांग्रेस नेता रमेश लेखकले चुनावी गठबन्धनका विषयमा पछि निर्णय हुने बताए। उपसभापति पूर्णबहादुर खड्का भन्छन्, ‘चुनावमा गठबन्धन गर्ने कि नगर्ने भन्नेबारे पहिलो चरणको अभियान सकिएपछि मात्र कांग्रेसको धारणा आउँछ।’</p>\r\n\r\n<p>चुनावी अभियानअन्र्तगत इलाम पुगेकी कांग्रेस नेता शरिता प्रसाईं कांग्रेसमा जनलहर ह्वात्तै बढेको बताउँछिन्। प्रधानमन्त्री तथा पार्टी सभापति शेरबहादुर देउवाले फागुन २६ गते वीरगन्जमा आयोजित एक कार्यक्रममा गठबन्धन गरेर जाने संकेत दिएका थिए। ‘गठबन्धनका साथीहरूलाई बेवास्ता गर्ने भन्ने कुरा हुँदैन। स्थानीय तहदेखि चुनावमा गठबन्धनका साथीहरूसँग छलफल हुन्छ।’</p>", "featuredImage": "/uploads/media/ghar-ghar-jau-congress-jitau-chunab_20220316003408.jpg", "caption": null, "publishOn": "०२ चैत २०७८", "videoLink": null, "isFeatured": false, "isBreakingNews": false, "isImportantNews": false, "categories": [{"id": 32, "name": "राजनीति", "alias": "politics"}, {"id": 62, "name": "अन्‍नपूर्ण हेडलाइन", "alias": "apheadline"}]}, {"id": 198432, "title": "अर्घाखाँचीमा चुनावी गठबन्धन बनाउने पाँच दलको सहमति", "slug": "arghaakhaanciimaa-cunaavii-gtthbndhn-bnaaune-paanc-dlko-shmti", "author": "प्रेमनारायण आचार्य", "province": "", "introText": null, "newsHighlights": null, "status": "DRAFT", "content": "<p><strong>सन्धिखर्क: </strong>अर्घाखाँचीमा अब हुने तीनै तहको निर्वाचनमा गठबन्धन गरेर अगाडि बढ्ने ५ दलबीच सहमति भएको छ। नेपाली कांग्रेस, नेकपा माओवादी, नेकपा एकीकत समाजवाादी, राष्ट्रिय जनमोर्चा र जनता समाजवादी पाटीले सन्धिखर्कमा पत्रकार सम्मेलन गरी स्थानीय, प्रदेश तथा संघीय निर्वाचनका साथै जिल्ला स्तरीय संघ सस्थाका निर्वाचनमा गठबन्धन गरेर अगाडि बढ्ने जानकारी गराए।&nbsp;</p>\r\n\r\n<p>पाँच दलका शीर्ष नेताहरुको बैठकले गठबन्धन गरेर अगाडि बढ्ने निर्णय गरेको कांग्रेसका जिल्ला सभापति केशव श्रेष्ठले जानकारी दिए।</p>\r\n\r\n<p>संयुक्त पत्रकार सम्मेलनमा नेपाली कांग्रेसका जिल्ला सभापति केशव श्रेष्ठ, माओवादी केन्द्रका प्रदेश सदस्य छम कुमारी खनाल, राष्ट्रिय जनमोर्चाका केन्द्रीय सदस्य शेरबहादुर बिसी, नेकपा समाजवादीका जिल्ला अध्यक्ष रामबहादुर चौहान र जसपाका जिल्ला अध्यक्ष जिन्दक खड्का लगायतले मन्तब्य राखेका थिए। &nbsp;</p>", "featuredImage": "/uploads/media/Congressleadearghakhachi1_20220314142410.jpg", "caption": null, "publishOn": "३० फागुन २०७८", "videoLink": null, "isFeatured": false, "isBreakingNews": false, "isImportantNews": false, "categories": [{"id": 32, "name": "राजनीति", "alias": "politics"}, {"id": 64, "name": "भर्खरै", "alias": "bharkharai"}]}]